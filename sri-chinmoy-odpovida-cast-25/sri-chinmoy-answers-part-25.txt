#+TITLE: Sri Chinmoy odpovídá, část 25
#+AUTHOR: Sri Chinmoy
#+LANGUAGE: cs



* Index

  :PROPERTIES:
  :BOOK-NUMBER: 
  :AUTHOR: Sri Chinmoy
  :ORIGINAL-EDITION: Nil
  :YEAR: 2002
  :PUBLISHER: Sri Chinmoy Centrum
  :CITE-KEY: SCA-25-cs
  :GENRE: qa
  :KEYWORDS:
  :END:



* Poznámka editora

  :PROPERTIES:
  :GENRE: qa
  :KEYWORDS:
  :CITE-KEY: SCA:805-cs
  :END:


/Sri Chinmoy odpověděl na následující otázky o andělech a vílách 23. dubna 1995 v New Yorku./



* Jak můžeme zažít společnost andělů?

  :PROPERTIES:
  :GENRE: qa
  :KEYWORDS:
  :CITE-KEY: SCA:806-cs
  :END:


/Sri Chinmoy:/ Člověk, který chce zažít společnost andělů, musí být neobyčejně sladký, čistý a jemný. Andělé mají nejraději sladkost. Je mnoho aspektů Boha, které se nám líbí. V různých chvílích máme rádi Boží Soucit, Boží Odpuštění nebo Boží Krásu. Velmi často myslíme na Boží Sílu. Když ale myslíme na Boha, nejčastěji vystoupí do popředí Jeho aspekt Soucitu. Nazýváme Ho „Milosrdný Bůh“.

U andělů je to podobné. Když na ně myslíme, hned nás napadnou dvě vlastnosti -- sladkost a jasnost. Sladkost v jasnosti a jasnost ve sladkosti představují hlavní andělské vlastnosti. Pokud také dokážeme mít takovou sladkost, jasnost a jemnost, určitě se ocitneme mezi anděly. 

Dokonce i v obyčejných rodinách matky často říkají o svých dětech: „Je to anděl.“ V té chvíli nemyslí na jejich duševní schopnosti nebo talent. Myslí pouze na jejich sladkost. Jakmile pomyslíme na anděla, představíme si někoho, kdo je sladký, citlivý, jemný a jasný či zářivý. To je andělský dotek.

Andělé mají v povaze vždy nejraději jasnost. Víly mají naopak nejraději přirozenost. Vílám se líbí vše, co je přirozené. Většina víl je oblečena v bílém, kdežto andělé nosí oslnivé, jasné barvy. Andělé pocházejí obvykle z vyšších úrovní, zatímco víly mají volnější přístup k Matce Zemi. Představíte-li si strom, andělé jsou jako vyšší větve, kdežto víly jsou jako větve kousek nad zemí. Jsou to větve téhož stromu života, ale víly jsou jako nízké větve a andělé jsou jako vysoké, vyšší a nejvyšší větve.

Andělé mohou přijít na zem, chtějí-li navštívit nebo vidět někoho, kdo je jim velmi blízký. Andělé si na sebe mohou vzít podobu příbuzného a přijít k člověku, který má za několik hodin zemřít. V takových chvílích mohou andělé jednat jako přímí zástupci božské síly a vzít člověka na onen svět. Často od umírajících lidí slýcháme, že za nimi přišel anděl. Víly takové věci nedělají nebo nemohou udělat. Víly se stýkají hlavně s dětmi, kdežto andělé se stýkají se všemi lidskými bytostmi bez ohledu na věk.

Andělé mají děti také velmi rádi, ale co se týče vnímavosti, starší lidé od nich mohou přijmout více požehnání, protože si více uvědomují jejich božskost. Děti nevědí, co je to božskost, takže v tomto smyslu jejich vnímavost chybí. Když starší lidé myslí nebo meditují na anděla, získávají více -- naplní je to radostí. Děti mohou o andělech slyšet od svých rodičů a mohou dostat radost, když slyší slovo „anděl“, ale nemají představu, jak by jim andělé v jejich všedním životě mohli pomoci.



* Zdá se, že andělé přicházejí kvůli tomu, aby mohli pomáhat. Proč se však s lidmi stýkají víly?

  :PROPERTIES:
  :GENRE: qa
  :KEYWORDS:
  :CITE-KEY: SCA:807-cs
  :END:


/Sri Chinmoy:/ Andělé milují Boha a někteří z nich chtějí vědomě sloužit Božímu stvoření. Říkají Bohu: „Chci sloužit svým bratrům a sestrám, kteří jsou na zemi. Chci jim pomáhat. Moji bratři a sestry trpí a neuvědomují si, kdo jsi. Protože já vím, kdo Ty jsi, půjdu a budu jim pomáhat.“

Víly nám přicházejí ukázat, že existují další světy, které jsou plné krásy a světla. Když víly něco udělají, je v tom nesmírné kouzlo.

Je to jako dva kouzelníci. Jeden má velmi jednoduchou a levnou kouzelnou hůlku, kdežto ten druhý má velice drahou, zlatou hůlku. Podobně andělé jsou plní záře, zatímco víly jsou přirozené a prosté. Víly nejsou nikdy složité. Andělé v sobě mají velmi mnoho jasu a nádhery, ale mohou být velmi, velmi složití.




* Jsou andělé velcí?

  :PROPERTIES:
  :GENRE: qa
  :KEYWORDS:
  :CITE-KEY: SCA:808-cs
  :END:


/Sri Chinmoy:/ Ne, nejsou, ale víly mohou být. Když se díváme svýma obyčejnýma očima, víly mohou být obrovské. Andělé jsou lehcí. Většina z nich je vysoká a má přiměřenou velikost, ale víly takové nejsou.



* Mají u lidských bytostí větší úspěch andělé, nebo víly?

  :PROPERTIES:
  :GENRE: qa
  :KEYWORDS:
  :CITE-KEY: SCA:809-cs
  :END:


/Sri Chinmoy:/ Víly mají na zemi větší moc. Chtějí-li prostřednictvím nějakého člověka něco udělat, můžou. Získávají výsledky na praktické úrovni. Andělé také získávají výsledky, ale na vnitřní, jemné úrovni. Andělský dotek je mnohem vyšší a hlubší než dotek víly.



* Berou si andělé inkarnace, nebo jsou šťastní tak, jak jsou?

  :PROPERTIES:
  :GENRE: qa
  :KEYWORDS:
  :CITE-KEY: SCA:810-cs
  :END:


/Sri Chinmoy:/ Ve vzácných případech na sebe berou lidskou inkarnaci. Mám několik žáků, kteří byli anděly. Jedna žačka má po andělském životě svou úplně první lidskou inkarnaci.



* Je pro ty, kteří byli anděly, obtížné vést duchovní život?

  :PROPERTIES:
  :GENRE: qa
  :KEYWORDS:
  :CITE-KEY: SCA:811-cs
  :END:


/Sri Chinmoy:/ Andělé mají větší potíže než obyčejní lidé, protože tento svět je velice nebožský, velmi hrubý a málo vnímavý. 

Dnes jsem na jevišti viděl dívky, které kdysi byly anděly nebo vílami. Potom je ale vnější svět zkazil, desetkrát se provdaly a takové věci. Přišly z andělského světa, aby naučily lidstvo aspirovat. Je to ale stejné, jako kdyby přišel jelen ke slonovi a řekl mu, aby stoupal vzhůru. Slon je obrovský a jen by jelena odstrčil. Nebo jako kdyby přiletěl nějaký nádherný pták a žádal nás, abychom létali. Jakmile by se objevil, chytili bychom ho a svázali mu křídla. Pták za námi přišel, abychom stoupali vzhůru a létali po obloze, ale my bychom mu ani nedovolili létat. 



* Jsou andělé slabí, když přijdou a vezmou si lidskou inkarnaci?

  :PROPERTIES:
  :GENRE: qa
  :KEYWORDS:
  :CITE-KEY: SCA:812-cs
  :END:


/Sri Chinmoy:/ Každý je slabý a bezmocný, když si vezme lidskou inkarnaci. Ježíš Kristus se narodil ve stáji. Mohl přijít do královské rodiny. I Pán Kršna se musel narodit ve vězení.



* Dělají víly dobré věci?

  :PROPERTIES:
  :GENRE: qa
  :KEYWORDS:
  :CITE-KEY: SCA:813-cs
  :END:


/Sri Chinmoy:/ Víly mohou být dobré. Mohou však být také škodolibé nebo lstivé, kdežto andělé takoví nejsou. Víly pomáhají lidským bytostem. Ale andělé, jak už jsem řekl, mají více jasu, soucitu, hloubky a zralosti. Víly jsou jako děti -- víc toho rozbijí, než postaví. To jim dává radost. Andělé nevěří, že by rozbíjení mělo nějaký smysl. Věří pouze v to, aby věci, které dělají, měly jas, více jasu, nejvíce jasu.



* Patří andělé k nějakému konkrétnímu náboženství, nebo mohou přijít za kýmkoli?

  :PROPERTIES:
  :GENRE: qa
  :KEYWORDS:
  :CITE-KEY: SCA:814-cs
  :END:


/Sri Chinmoy:/ Mohou přijít za kýmkoli. Křesťanství na ně nemá výhradní právo. Křesťanství mluví o andělech, ale to dělají i jiná náboženství. Anděl si také může vzít podobu nějakého božstva a božstvo si může vzít podobu anděla, pokud chce mít nějakou andělskou vlastnost. 

Tím nemám na mysli Kálí nebo Durgu nebo kosmické bohy a bohyně velmi vysokého řádu. Andělé si mohou vzít podobu obyčejných božstev, které mají soucit, náklonnost a starostlivost.



* Mají všichni andělé křídla a vypadají stejně? Nebo je jeden krásnější a jiný méně?

  :PROPERTIES:
  :GENRE: qa
  :KEYWORDS:
  :CITE-KEY: SCA:815-cs
  :END:


/Sri Chinmoy:/ Všichni andělé nemohou mít stejnou krásu, ale křídla mají všichni. Andělé jsou vždy dynamičtí. Neustále se pohybují, kdežto víly mohou být velmi letargické. Víly se v tomto ohledu nemohou andělům rovnat.




* Jak můžeme být jako andělé?

  :PROPERTIES:
  :GENRE: qa
  :KEYWORDS:
  :CITE-KEY: SCA:816-cs
  :END:


/Sri Chinmoy:/ Když medituješ, můžeš vynést do popředí andělské vlastnosti svých očí a své tváře. V takové chvíli můžeš mít třeba tmavou pleť, ale tvoje oči budou zaplaveny andělskými vlastnostmi a ostatní v nich uvidí anděly.



* Řekl jsi, že víly si většinou oblékají bílé šaty a andělé velmi zářivé. Když je ale ukazují v televizi nebo jsou na obrázcích v knihách, je to obvykle právě naopak. Andělé jsou vždy bílí a víly jsou různobarevné.

  :PROPERTIES:
  :GENRE: qa
  :KEYWORDS:
  :CITE-KEY: SCA:817-cs
  :END:


/Sri Chinmoy:/ Děti mají blíže k vílám než k andělům, proto aby jim udělali větší radost, ukazují víly v pestrých barvách. Je to ale přesně obráceně. Všeobecně se dá říci, že děti jednají spíše s vílami, kdežto když mluvíme o andělech, představujeme si, jak nám prostřednictvím anděla přichází požehnat náš Dědeček -- Bůh. Když někdo umírá, říkáme, že přišel anděl. V takové chvíli neříkáme, že přišla víla. Když jsi nemocný, myslíš si snad někdy, že k tobě přijde víla a pomůže ti, že ti nemoc odebere? Nikdy! Nemyslíš si, že za tebou přijde víla a odebere ti bolest hlavy.



* Question: Co se týče duchovní výšky, kde se nachází anděl v porovnání se světcem nebo s božstvem?

  :PROPERTIES:
  :GENRE: qa
  :KEYWORDS:
  :CITE-KEY: SCA:818-cs
  :END:


/Sri Chinmoy:/ Duchovní Mistr je mnohem výše než anděl. I jogín je výše. Andělé jsou však výše než víly. Co se týče duchovní výšky, můžeme říci, že víly jsou jako zdravotní sestry a andělé jsou jako lékaři. Sestry umí několik věcí jako lékaři. Občas je pod důstojnost doktorů dávat injekce. Sestry umí ve skutečnosti dávat injekce lépe než doktoři, kteří mají mnohem vyšší vzdělání. Protože to dělaly mnohokrát, staly se z nich odbornice. Jedna věc je tedy teorie, druhá praxe. Na druhou stranu, sestry jsou sestry. Když nás bude léčit zdravotní sestra, řekneme, že nás léčí doktor?

Víly mají kouzelnější dotek než andělé. Když myslíš na anděla, andělé obvykle přichází, když jde o opravdu vážnou věc -- o věc života nebo smrti. U víly nikdo nemyslí na život nebo smrt.



* Má každý člověk svého vlastního anděla strážného, nebo slouží jeden anděl více lidem?

  :PROPERTIES:
  :GENRE: qa
  :KEYWORDS:
  :CITE-KEY: SCA:819-cs
  :END:


/Sri Chinmoy:/ Naše indická teorie říká, že kromě nejvyššího Boha má každá lidská bytost svého zvláštního boha. Bohů a bohyň je tolik, kolik je lidských bytostí. Tady na Západě se říká, že existuje tolik andělů, kolik je lidských bytostí. Totéž se nedá říci o vílách. Anděl je jako přímá součást naší aspirace. Můžeš také říci, že andělé jsou zvláštní částí božskosti. Andělé mají více světla než víly. Stane-li se něco vážného, když je to otázka života a smrti, a ty pomyslíš na vílu, nic se nestane. Pomyslíš-li však na anděla, on přijde a opravdu ti pomůže, protože má nekonečnou náklonnost a soucit.



* Dělají andělé pokrok a mění se?

  :PROPERTIES:
  :GENRE: qa
  :KEYWORDS:
  :CITE-KEY: SCA:820-cs
  :END:


/Sri Chinmoy:/ Rozhodně. Není to snad pokrok, když si někdo z andělského světa vezme lidskou inkarnaci? Boha lze realizovat jedině v lidském těle. Bez těla, vitálna, mysli a srdce nelze Boha nikdy realizovat.



* Když někdo zemřel a chce pomáhat člověku, který je ještě naživu, může si na sebe vzít podobu anděla a dávat na toho člověka pozor?

  :PROPERTIES:
  :GENRE: qa
  :KEYWORDS:
  :CITE-KEY: SCA:821-cs
  :END:


/Sri Chinmoy:/ Tyto duše mají svoji vlastní božskost. Nepotřebují pomoc anděla, aby mohly přijít a navštívit své blízké. Andělé se neustále vznáší nad planetou Zemí. Měli by je vzývat upřímní hledající.



* Andělé přichází, protože je někdo vzývá?

  :PROPERTIES:
  :GENRE: qa
  :KEYWORDS:
  :CITE-KEY: SCA:822-cs
  :END:


/Sri Chinmoy:/ Většinou je anděly nutno vzývat. Na druhou stranu však mnohokrát a mnohokrát přicházejí, aniž by je někdo vzýval -- mohou přijít nepodmíněně. Lidé obvykle vzývají anděly nevědomě. Vědomě myslí na Boha a Bůh potom může seslat nějakého anděla jako svého vyslance.



* Mohou se andělé někdy materializovat na vnější úrovni, kde je můžeme vidět?

  :PROPERTIES:
  :GENRE: qa
  :KEYWORDS:
  :CITE-KEY: SCA:823-cs
  :END:


/Sri Chinmoy:/ Pokud chce Bůh dát nějakému člověku určitý zážitek, umožní mu, aby anděla viděl svýma lidskýma očima. Jinak musíme použít své třetí oko nebo intuitivní vizi.



* Občas lidé vidí anděly. Je to díky jejich intuici?

  :PROPERTIES:
  :GENRE: qa
  :KEYWORDS:
  :CITE-KEY: SCA:824-cs
  :END:


/Sri Chinmoy:/ Může to být jejich intuice nebo se to může odehrát ve snu. Občas se stává, že když lidé sní, jejich třetí oko je nevědomě otevřené a oni mohou vidět anděly. Naproti tomu když jsou v bdělém stavu a chtějí si otevřít třetí oko, aniž by na to měli duchovní schopnosti, je to nemožné. Občas se Bůh, Nejvyšší Absolutní, chce prostřednictvím někoho projevit, a tak dá tomu člověku andělský dotek.



* Jak zní andělská hudba? Zpívají a hrají na nástroje?

  :PROPERTIES:
  :GENRE: qa
  :KEYWORDS:
  :CITE-KEY: SCA:825-cs
  :END:


/Sri Chinmoy:/ Andělé hrají na harfu. Co do velikosti je jejich harfa malá. Některé harfy, které můžeme vidět, jsou mnohem větší než harfy andělů. Jejich harfy nemají tolik strun jako velké harfy.



* A zpívají?

  :PROPERTIES:
  :GENRE: qa
  :KEYWORDS:
  :CITE-KEY: SCA:826-cs
  :END:


/Sri Chinmoy:/ Andělé zpívají, ale jsou zaměření spíše na instrumentální hudbu. Mají raději hudbu než slova a melodie. Na jednu stranu jsou andělé samá vznešenost. Na druhou stranu jsou velice sladcí a krásní. Občas nejde sladkost a síla dohromady, ale andělé mají sladkost i sílu. Jejich síla není jako síla atomové zbraně. Jejich síla je spíše jako síla flétny, kdežto síla víl se více podobá síle bubnů. Andělská síla flétny je jemná a citlivá a zároveň plná jasu.



* Jak spolu andělé komunikují?

  :PROPERTIES:
  :GENRE: qa
  :KEYWORDS:
  :CITE-KEY: SCA:827-cs
  :END:


/Sri Chinmoy:/ Mají svůj vlastní jazyk.

/Podobá se nějakému pozemskému jazyku?/

/Sri Chinmoy:/ Vůbec ne.



* Existuje nějaká úroveň nebo sféra, kde andělé přebývají?

  :PROPERTIES:
  :GENRE: qa
  :KEYWORDS:
  :CITE-KEY: SCA:828-cs
  :END:


/Sri Chinmoy:/ Andělé jsou na různých úrovních. Ve vnitřním světě existují úrovně vědomí. Někteří andělé jsou výše, jiní jsou níže.



* Jaký je rozdíl mezi anděly a kosmickými bohy a bohyněmi?

  :PROPERTIES:
  :GENRE: qa
  :KEYWORDS:
  :CITE-KEY: SCA:829-cs
  :END:


/Sri Chinmoy:/ Kosmičtí bohové a bohyně jsou nekonečně výše než andělé. Jejich sílu nelze se silou andělů vůbec srovnávat. Jak už jsem se zmínil dříve, mezi skutečným lékařem a zdravotní sestrou je velký rozdíl. Když se objeví nějaké nebezpečí, vážný zdravotní problém -- jsem postřelen do hrudníku -- zdravotní sestra se mě nikdy neodváží operovat. Musí přijít doktor.



* Měl jsem sen, ve kterém jsem viděl víly, které byly jako malé děti různých velikostí, jak utíkají pryč. V jiném snu dělala jedna víla velice hloupý zvuk, který mě rozesmál, a to mě probudilo.

  :PROPERTIES:
  :GENRE: qa
  :KEYWORDS:
  :CITE-KEY: SCA:830-cs
  :END:


/Sri Chinmoy:/ Když za tebou do pokoje přijde dvacet andělů, budou mít spoustu záře a klidu. Mít ale ve stejném pokoji tři víly, bude to až až. Bude to vypadat jako ve školce. Některé víly však mohou být výjimečné. Mohou být velice milé a v souladu s nejvyšší Božskostí. Najít takovou vílu lze však velmi, velmi vzácně.



* Tak jako máme anděla, který na nás dává pozor, existuje i zlá síla, která na nás dohlíží?

  :PROPERTIES:
  :GENRE: qa
  :KEYWORDS:
  :CITE-KEY: SCA:831-cs
  :END:


/Sri Chinmoy:/ Ovšem. Zlé síly jsou však mnohem bdělejší než božské síly. Matky mají ve své děti velikou víru. Říkají: „Moje dítě nemůže být tak špatné.“ Tohle říkají díky své vlastní božskosti. Stejně tak i otec, který nekouří, nebude schopen uvěřit, že jeho syn kouří marihuanu. Uvěří tomu až za pár let, kdy uvidí, jak se to znovu a znovu opakuje. Na začátku tomu však nebude moci uvěřit. Matka i otec budou vždy posuzovat podle vlastní úrovně. 

Zlé síly mají ohromnou radost, když se jim podaří pokořit pýchu rodičů. Andělé se snaží lidstvu pomáhat, avšak naneštěstí tyto zlé síly přicházejí a snaží se zničit veškerou jejich dobrou práci.

Každý člověk představuje nejen božské, ale také nepřátelské síly. Vědomě se můžeme postavit na stranu božských sil. Na druhou stranu nevědomě se můžeme postavit na stranu nepřátelských sil. Teď mluvím k vaší božské části a vy posloucháte svého Mistra, svou božskou část. Nepřivoláváte nepřátelské síly, ale vidím, že v každém z vás jsou nebožské síly -- a u některých to jsou opravdu velké nepřátelské síly.

Každý den se to však mění. V den, kdy se postavíte na božskou stranu, je nebožská síla uvnitř vás malá. V jiný den, kdy se nedáte na božskou stranu, se zvětší. V den, kdy jste se nemodlili a nemeditovali, je velká jako slon.

Občas se může stát, že právě v den, kdy jste se modlili a meditovali, nebožské síly nashromáždí nějakou moc. Můžete být ve velmi dobrém rozpoložení, ale právě toho dne si na sebe nepřátelské síly mohou vzít tu naprosto největší podobu, aby zničily vaši víru v Boha. Brzo ráno můžete vstát, abyste se modlili a meditovali, ale právě toho dne se dozvíte o nějaké pohromě ve svém životě. Potom můžete ztratit veškerou víru v Boha, ve svého Gurua nebo ve svůj duchovní život. 

Takto přichází zkouška. V takové chvíli máte zlatou příležitost k nepodmíněnému odevzdání Boží Vůli. V den, kdy jste udělali všechno dobré, můžete zakusit všechny možné nešťastné a ničivé zážitky. Ten den je pro vás v kladném smyslu zlatou šancí, abyste se stali opravdu duchovními. V Bhagavadgítě říká Sri Kršna: „Dělej to nejlepší, co můžeš. Výsledky polož k Nohám Boha.“ I vy jste udělali, co jste mohli. Vstali jste brzo ráno a modlili se a meditovali. Zpívali jste duchovní písně. Cvičili jste. Dělali jste všechny božské věci. Potom se vám přihodilo něco naprosto nesnesitelného -- autonehoda nebo něco jiného. 

V takové chvíli musíte říci: „Ach, mohlo to být horší. Měl jsem vážnou autonehodu -- mohl jsem zahynout. Ale přežil jsem to!“ To je božský způsob, jak se na celou věc podívat. Nebožský způsob znamená říci: „Modlil jsem se a meditoval. Jiné dny jsem se nemodlil a nemeditoval jsem, ale právě dnes jsem měl nehodu! Proč se musím modlit k Bohu? Proč Boha potřebuji?“



* Když někdo opustil duchovní život, je to kvůli tomu, že nepřátelské síly zesílily více než božské?

  :PROPERTIES:
  :GENRE: qa
  :KEYWORDS:
  :CITE-KEY: SCA:832-cs
  :END:


/Sri Chinmoy:/ Tito hledající se na bitevním poli života postupně dostali do bodu, kdy už nechtěli bojovat. Skutečný hledající bude bojovat až do samotného konce. Já budu ve svém životě bojovat za Boží Vítězství každý den. Každý den se budu pokoušet snášet dolů božský Nektar. Lidé však ve všedním životě bojují dva nebo tři měsíce a potom to vzdají. Mají pocit, že když nedosáhli vítězství po dvou měsících, proč by měli stále bojovat? To je lidský způsob.

Božský způsob znamená říci: „Budu za Boží Vítězství bojovat každý den. Neusnu na včerejších vavřínech. Každý den vstoupím na bitevní pole života. Budu se modlit pouze za Boží Vítězství -- dnes, zítra, každý den.“

Někteří lidé řeknou: „Když jsem se tak upřímně modlil, proč výsledky mé modlitby nevydrží aspoň deset dní?“ Někdo jiný řekne: „Ne. Doba, kterou jsem strávil modlitbou a meditací, mě zachránila na tento den. Zítra se znovu budu muset modlit a meditovat, abych byl v bezpečí po celý zítřejší den. Svoji modlitbu a meditaci budu obnovovat den za dnem.“ 

Když máte v obyčejném životě tisíc dolarů, můžete je utrácet deset nebo více dní. Ale s vnitřním bohatstvím to tak není. Nemůžete se spokojit s vnitřním bohatstvím, které už máte. Musíte ho zvětšovat. Jinak se dostanete do potíží. Přijde mnoho dní, kdy ráno vstanete a budete o sobě pochybovat. Nebudete-li zvětšovat své vnitřní bohatství, pohltí vás jed pochybnosti. 

Očekáváme určité věci nejenom od světa, ale také od sebe samých. Když od světa něco očekáváme a nedostaneme to, budeme smutní pět minut. Pokud ale očekáváme něco sami od sebe a nezískáme to, zkazí nám to celý den. Očekávání od sebe sama bereme velmi často mnohem vážněji než očekávání od někoho jiného. 



* Spolupracují andělé a víly?

  :PROPERTIES:
  :GENRE: qa
  :KEYWORDS:
  :CITE-KEY: SCA:833-cs
  :END:


/Sri Chinmoy:/ Spolupracují. Je to jako orchestr. Andělé hrají na housle, flétny nebo na nějaké jemné nástroje a víly hrají na malé bubny nebo na činely. Je to kosmický orchestr, takže mohou snadno hrát společně a vytvářet symfonii.



* Jsou andělé ovlivňováni prostředím?

  :PROPERTIES:
  :GENRE: qa
  :KEYWORDS:
  :CITE-KEY: SCA:834-cs
  :END:


/Sri Chinmoy:/ Andělé nepracují na hrubé fyzické úrovni. Když se pokusí vstoupit na fyzickou úroveň, většinou se udusí. Andělé mohou přijít a dotknout se fyzické úrovně, ale nikdy tu nechtějí zůstat na delší dobu.



* Lidé jsou občas anděly a vílami fascinováni. Když vás něco takového ve vnitřním světě přitahuje, měli byste se na to soustředit?

  :PROPERTIES:
  :GENRE: qa
  :KEYWORDS:
  :CITE-KEY: SCA:835-cs
  :END:


/Sri Chinmoy:/ Ne, ne, ne. Je to, jako když cestou do chrámu procházíte zahradou. Květiny v zahradě, které tam uvidíte, vás mohou inspirovat. Máte-li inspiraci, můžete ke svému cíli běžet velmi rychle. Pokud je ale cíl ještě daleko, můžete si říci: „Nějakou dobu tady zůstanu a budu se radovat z krásy a vůně těchto květin.“ 

Podobně pokud za vámi cestou k cíli přijdou andělé, jako květiny vás mohou inspirovat k tomu, abyste šli rychleji. Na druhou stranu vás mohou okouzlit natolik, že můžete říci: „Jsou tak krásní. Na chvíli tu zastavím a popovídám si s nimi.“ Někteří běžci mohou klidně běžet rychleji, ale rádi se baví s pomalejšími běžci.

Krása a vůně zahrady vás může inspirovat k větší rychlosti. Může vás však také natolik okouzlit, že řeknete: „Ano, cíl existuje. Dříve nebo později se k němu dostanu. Nejlépe bude, když se do té doby budu těšit krásou této zahrady. A kdo ví, možná, že až dorazím do chrámu, nebudou tam tak krásné květy jako tady.“



* Jak vzývat anděly, když je chcete spatřit?

  :PROPERTIES:
  :GENRE: qa
  :KEYWORDS:
  :CITE-KEY: SCA:836-cs
  :END:


/Sri Chinmoy:/ Pokud chcete to největší vnitřní bohatství, je nejlepší jít k tomu Nejvyššímu, k Absolutnímu. Namísto abyste chodili k andělovi pro dvě stě dolarů, není lepší jít k Tomu, kdo má miliardy dolarů?

Musíme být moudří. Je-li naším cílem získat málo, půjdeme k tomu, kdo má jenom dvě stě dolarů. Záleží to na tom, jak velký je náš vnitřní hlad. Pokud mám obrovský hlad, pokusím se jít na místo, kde dostanu to nejchutnější jídlo. Jestliže hlad nemám, stačí mi šálek čaje. Závisí to na našem vnitřním hladu a na tom, kolik vnitřního bohatství chceme.



* Existují andělé, kteří nejsou spojeni s lidmi, ale se zvířaty?

  :PROPERTIES:
  :GENRE: qa
  :KEYWORDS:
  :CITE-KEY: SCA:837-cs
  :END:


/Sri Chinmoy:/ Andělé se zabývají hlavně lidskými bytostmi. Zvířatům se věnují velmi, velmi zřídka. Dokonce i když andělé přichází za lidskými bytostmi, mají strach, že lidé zneužijí jejich soucit, náklonnost a starostlivost. Andělé jsou schopni sestoupit na lidskou úroveň a zjistit, zda jsou lidské bytosti trochu vnímavé. Zvířecího království se však obávají. Některá zvířata jsou skutečně vnímavá -- jsou tak roztomilá. Všeobecně však má zvířecí království v sobě hodně nepřátelského.

Lidské bytosti jsou také nepřátelské, ale mohou to skrývat. Když se na někoho zlobím, ten člověk si toho nemusí všimnout. Pokud se ale zlobí pes, začne prostě kousat bez ohledu na to, kolik je tam lidí. Zvířata nedokáží skrýt svoji povahu, ale lidské bytosti ano. Lidské bytosti projevují svou nepřátelskost tajně, kdežto zvířata to dělají otevřeně. Andělé se tedy věnují zvířecímu království velmi výjimečně. Dokonce i když chtějí přinést světlo lidským bytostem, mají strach, že je lidé chytí a uškrtí.



* Bojují někdy andělé proti nepřátelským silám přímo, nebo jenom pomáhají lidem?

  :PROPERTIES:
  :GENRE: qa
  :KEYWORDS:
  :CITE-KEY: SCA:838-cs
  :END:


/Sri Chinmoy:/ Občas bojují proti nepřátelským silám přímo a občas pomáhají lidským bytostem v boji proti nim. Když pomáhají lidským bytostem bojovat proti nepřátelským silám, je to stejné, jako když bohatší země pomáhá jiné zemi. V této chvíli je Amerika nekonečně bohatší než Rusko. Amerika tedy poskytuje finanční pomoc ruské vládě, aby mohla bojovat proti hladu a chudobě. 

Budete-li považovat hlad a chudobu za nebožské síly, můžete se také pokusit bojovat proti nim přímo pomocí materiálního bohatství, jídla, oblečení a tak podobně. Nepůjdete prostřednictvím jiné vlády nebo nějaké organizace. Se svým bohatstvím půjdete bojovat přímo proti těmto nebožským silám. Hlad není nebožská síla jako taková, ale nedostatek jídla nám vezme veškerou radost. Všechno, co nám odebírá radost, je nepřátelská síla.

Pokud mají andělé některé lidské bytosti radši než jiné, půjdou bojovat přímo proti nepřátelským silám, namísto aby těm lidem dali nezbytnou vnitřní sílu. Záleží to na tom, jak velkou lásku cítí anděl k určitému člověku. Představitel jedné vlády může dát milión dolarů představiteli jiné vlády, jejíž občané trpí, a říci: „Použijte to. Víc vám nedáme.“ Kdyby ovšem trpěla manželka nebo dcera onoho představitele, dal by všechno, aby je vyléčil, bez ohledu na to, kolik miliónů dolarů by to stálo. Bojoval by přímo proti nemoci své dcery.



* Může mít někdo více andělů, kteří ho opravdu milují?

  :PROPERTIES:
  :GENRE: qa
  :KEYWORDS:
  :CITE-KEY: SCA:839-cs
  :END:


/Sri Chinmoy:/ Obvykle bývá jeden anděl na každého člověka, ale může jich být více. Mám matku a mám také tetu. Moje teta mě také může mít nesmírně ráda.



* Když se někdo stane tvým žákem, opustí ho jeho anděl strážný, nebo s tebou naváže přátelství, nebo jen řekne: „Teď už mě nepotřebuješ“?

  :PROPERTIES:
  :GENRE: qa
  :KEYWORDS:
  :CITE-KEY: SCA:840-cs
  :END:


/Sri Chinmoy:/ Mým jediným úkolem je položit každého žáka, který mě přijal za svého učitele, k Nohám Nejvyššího. Jakmile někoho přijmu, vědomě ho položím k Nohám Nejvyššího. Já nejsem Nejvyšší, ale vím toho o trochu více než vy, protože jsem se více modlil a meditoval. Vždycky říkám, že jsem jako nejstarší bratr v rodině. Vy jste moji mladší sourozenci. Vím o Otci trochu více než vy. 

Jakmile vás položím k Nohám Otce, moje úloha skončí. Stejně jako já budete schopni sedět u Nohou Otce, dotýkat se Jich a líbat Je. Až vás položím k Nohám Nejvyššího, proč byste měli myslet na toho, kdo vám pomohl, když On má vše a je vším?

Řekněme, že chcete navštívit nějaký dům. Někoho se zeptáte: „Kde je sto padesátá ulice?“ Ten člověk vám řekne: „Běžte tudy, potom tamtudy a tak se tam dostanete.“ Až se dostanete na to místo, budete mu vděční. Přivezl vás však ten člověk na to místo? Pět mil odtud jste se ho zeptali, kde je sto padesátá ulice, a on vám poradil. Neřekl vám: „Nastupte si do mého vozu. Zavezu vás tam.“ Řekl: „Běžte tudy, zahněte doleva, potom tamtou ulicí a tamtou ulicí.“ Jste mu vděční, protože vám poradil, kudy jít.

Andělé jsou jako ten člověk, který vám ukázal, kudy jít. Můžete jim být vděční, protože vám poradili, jak se dostat k cíli, ale neodnesli vás tam na svých ramenou.



* Proto jsem se ptal. Zdá se mi, že je zbytečné mít anděly, jakmile jsme přišli za tebou. Mohou jít a pomáhat někomu jinému.

  :PROPERTIES:
  :GENRE: qa
  :KEYWORDS:
  :CITE-KEY: SCA:841-cs
  :END:


/Sri Chinmoy:/ Jakmile vás položím k Nohám Nejvyššího, budu také zbytečný. Jsem jako průvodce, který pro vás otvírá dveře, abyste mohli vstoupit do místnosti, kde je vedoucí. Až budete u nohou vedoucího a stanete se jeho oblíbencem, na co budete potom potřebovat průvodce? Vedoucí řekne průvodci: „Kdykoli chce jít ven, může jít ven, a kdykoli chce vstoupit, může vstoupit.“



* Vychází spolu andělé navzájem?

  :PROPERTIES:
  :GENRE: qa
  :KEYWORDS:
  :CITE-KEY: SCA:842-cs
  :END:


/Sri Chinmoy:/ Dokonce i kosmičtí bohové bojují, a to jsou nekonečně výše než andělé! Kosmičtí bohové se neustále proklínají a dávají najevo svoji nadřazenost. Mezi lidskými bytostmi se občas najde někdo, kdo má mír a myslí si, že je nejsilnější. Má pocit, že je schopen pohltit všechny konflikty a nedorozumění světa. Když někdo další získá moc, má pocit, že dobyl celý svět. Jiný člověk zase může mít lásku, takže se stane univerzální jednotou se vším. Dokonce i když jsme naplněni různými aspekty božskosti, můžeme projevovat svůj pocit nadřazenosti. 

Andělé nemají v povaze se hádat či bojovat jako kočky a psi, ale pocit nadřazenosti mít mohou. Uvnitř takového pocitu nadřazenosti však může být jednota. Otec ví, že je mnohem silnější než dítě. Právě kvůli tomu s dítětem nebojuje a dítě nebojuje s ním. Mají takový druh jednoty.



* Jsou země, kde hrají andělé významnější roli?

  :PROPERTIES:
  :GENRE: qa
  :KEYWORDS:
  :CITE-KEY: SCA:843-cs
  :END:


/Sri Chinmoy:/ Andělé mají na některé země větší vliv, zejména v křesťanském světě. Křesťanství přikládá andělům mnohem větší význam než jiná náboženství. Pokud tedy v nějaké zemi převládá křesťanské cítění, je zde andělská síla patrnější. Křesťanský svět má ve svých myslích a představách volnější přístup do andělského světa, kdežto jiné země takový přístup nemají. Jakákoli kultura, ve které převládá křesťanské cítění, bude k andělům vnímavější a bude získávat ze života andělů více štěstí.



* Žije v současné době nějaká vedoucí osobnost, která byla dříve andělem?


  :PROPERTIES:
  :GENRE: qa
  :KEYWORDS:
  :CITE-KEY: SCA:844-cs
  :END:


/Sri Chinmoy:/ Na některé významné postavy měli andělé skutečně velký vliv, jako například u té francouzské dívky, Johanky z Arku. U ní existoval andělský dotek. Dostalo se jí pomoci od andělů i od víl. Pro anděly bylo těžké navázat s ní přímé spojení. Jak už jsem řekl dříve, víly mají s lidmi bližší spojení než andělé, protože nejsou na tak vysoké úrovni. Víly mohou přijít a dotknout se lidské úrovně. To je důvod, proč v životě Johanky z Arku pozorujeme to, čemu říkáme dynamický, pevný aspekt. Tento aspekt přišel z andělského světa a vstoupil do světa víl. Postupoval krok za krokem. Postupujete-li krok za krokem, je to jeden způsob. Jiný způsob je skočit, přeskočit dva nebo tři schody. Když se andělé mají dostat přímo na lidskou úroveň, musí přeskočit dva nebo tři schody. Je to pro ně ale riskantní. Pokud sestoupí na druhý schod, kde se nachází víly, potom víly mohou snadno sestoupit na první schod a je to bezpečné.



* Proč Bůh poslal jako svého zástupce anděla, aby řekl Marii, že se jí narodí Kristus?

  :PROPERTIES:
  :GENRE: qa
  :KEYWORDS:
  :CITE-KEY: SCA:845-cs
  :END:


/Sri Chinmoy:/ Protože měla v anděly velkou víru. Mám-li v někoho víru, Bůh ho ke mně pošle, protože budu přesvědčenější, že je to pravda. V tomto případě měl ale Josef větší víru v anděly než Marie, protože byl prostší. Do Marie občas vstoupila pochybnost, jestli to opravdu přichází Spasitel. Na začátku chtěl Josef Marii zapudit, protože to nebylo jeho dítě. Potom ho anděl musel přesvědčit, že to dítě je určeno stát se Spasitelem. Poté byla jeho víra silnější než Mariina.



* Jsou křídla andělů jenom na okrasu, nebo je používají k letu?

  :PROPERTIES:
  :GENRE: qa
  :KEYWORDS:
  :CITE-KEY: SCA:846-cs
  :END:


/Sri Chinmoy:/ Když chtějí andělé letět, rozepnou svá křídla. Když letět nechtějí, mohou je nechat složená. Andělská křídla jsou jemná a zároveň silná. Jsou mnohem, mnohem krásnější než křídla víl. Křídla víl jsou popraskaná. Jako kdyby je někdo namaloval velmi kostrbatě. Víly nevěří v jemnost. Je to jako rozdíl mezi kachnou a labutí.



* Jsou víly ve vnitřním světě složeny z něčeho hrubšího než andělé?

  :PROPERTIES:
  :GENRE: qa
  :KEYWORDS:
  :CITE-KEY: SCA:847-cs
  :END:


/Sri Chinmoy:/ Víly žijí více ve vitálním světě. Andělé žijí v psychickém světě. Andělé se objeví v okamžiku naší smrti, nebo když se v našem životě odehrává něco velmi významného. Budu chtít vidět vílu v okamžiku své smrti? Ne, budu se modlit k Nejvyššímu, aby přišel. Nepřijde-li Nejvyšší, pošle alespoň nějaké kosmické bohy nebo bohyně. Pokud to neudělá, pošle nějaké anděly.



* Různí lidé si v minulosti mysleli, že viděli Pannu Marii. Byli to andělé, a ne Panna Marie?

  :PROPERTIES:
  :GENRE: qa
  :KEYWORDS:
  :CITE-KEY: SCA:848-cs
  :END:


/Sri Chinmoy:/ Nešlo o anděly, kteří si vzali podobu Matky Marie. Nebyla to však ani Matka Marie. Byl to Sám Bůh. Bůh si na sebe vzal podobu Matky Marie. Taková zjevení zcela záleží na tom, jakou víru mají lidé v Matku Marii. Pokud v ni mají bezvýhradnou víru, Bůh si vezme její podobu, protože nechce, aby byl hledající zklamán. 

Když si Bůh na sebe vezme svoji všemohoucí, vševědoucí a všudypřítomnou Podobu, lidé se vyděsí. A tak si vezme podobu určitého lidského těla, jako třeba podobu Matky Marie. Lidé o ní mají představu, protože viděli mnoho jejích obrazů a soch. Tvář Matky Marie nás neděsí, pokud by se ale ukázala obrovská Podoba, vyděsili bychom se. Pokud má určitý hledající víru v Matku Marii, je pro Boha nejsnazší a nejmoudřejší vzít si podobu Matky Marie. Bude to přesvědčivější.



* Jedí andělé nějaké jídlo, aby mohli existovat?

  :PROPERTIES:
  :GENRE: qa
  :KEYWORDS:
  :CITE-KEY: SCA:849-cs
  :END:


/Sri Chinmoy:/ Ovšemže. My bychom však nebyli schopni jejich jídlo ocenit. Jejich jídlo není hmotné. Získávají potravu z éteru. Mezi touto fyzickou zemí a vyššími říšemi existuje látka, které se říká éter. Není jako obyčejný vzduch. Tento éter obsahuje všechny druhy energií. Dá se použít jako pevná nebo tekutá strava. Je součástí kosmické životní energie.



* Jak často se andělé stýkají s Nejvyšším?

  :PROPERTIES:
  :GENRE: qa
  :KEYWORDS:
  :CITE-KEY: SCA:850-cs
  :END:


/Sri Chinmoy:/ Záleží to na jejich blízkosti k Nejvyššímu. Dokonce ani kosmičtí bohové se nesetkávají s Nejvyšším každý den nebo hodinu. Andělé mají volný přístup k Nejvyššímu. Sekretářka může mít volný přístup ke svému nadřízenému, ale je mnoho dní, kdy má její nadřízený tolik práce, že se ho neodvažuje vyrušovat. V jiné dny zase může trávit se svým nadřízeným celé hodiny. Občas může nadřízený říci, že pokud nepůjde o otázku života a smrti, nemá ho sekretářka volat, ale když on sám si chce popovídat, může ji zavolat kdykoli. Podobně i andělé mají volný přístup k Nejvyššímu, ale nemohou toho zneužívat. Pokud nejde o něco naléhavého, nebudou Ho vyrušovat.



* Existuje nějaký vedoucí všech andělů?

  :PROPERTIES:
  :GENRE: qa
  :KEYWORDS:
  :CITE-KEY: SCA:851-cs
  :END:


/Sri Chinmoy:/ Existují archandělé. Mají více jasu, soucitu, lásky, světla a božské síly než jiní andělé. V Indii někteří kněží přebírají odpovědnost jen za jeden dům, kdežto jiní, významnější kněží, se starají o dvacet domů. Podobně se i archandělé mohou starat o více lidských bytostí. 



* Trpí někdy andělé a umírají, nebo žijí věčně?

  :PROPERTIES:
  :GENRE: qa
  :KEYWORDS:
  :CITE-KEY: SCA:852-cs
  :END:


/Sri Chinmoy:/ Andělé žijí po neurčitě dlouhou dobu, ale ne věčně. Je velký rozdíl mezi neurčitou dobou a věčností. Neurčitá doba znamená, že po dvaceti, dvou nebo čtyřech stech letech si vezmou lidskou inkarnaci, nebo zmizí. Někteří andělé nechtějí sestoupit dolů v projevené podobě, s hrubým lidským tělem. Chtějí se po několika stoletích vysvobodit ze své podoby. 

Někteří andělé chtějí jít na jiné místo. Není to jako u lidí, kteří po osmdesáti nebo devadesáti letech zestárnou a zemřou. Ne, jenom se unaví hraním své role. Nechtějí hrát tutéž roli věčně. Buď si vezmou lidskou inkarnaci, nebo odejdou žít na nějakou jinou planetu. Těžce pracovali, takže si chtějí užít dovolené nebo řekněme důchodu.



* Mají andělé duši?

  :PROPERTIES:
  :GENRE: qa
  :KEYWORDS:
  :CITE-KEY: SCA:853-cs
  :END:


/Sri Chinmoy Všechno, co bylo stvořeno, má duši. Mravenec má duši; hmotné předměty a hrubé fyzické předměty mají duši. V Božím stvoření má duši všechno. Tak jako má duši hmyz, kapka nebo oceán, i anděl má duši. Duše je částí božskosti. Cokoli, co existuje, musí mít uvnitř jiskru božskosti. Samo bytí ztělesňuje část božskosti, protože bytí nevzniklo z nějaké zlé síly. Vzniklo z Boha. 

Dokonce i ve zlém člověku -- ve zloději, v narkomanovi -- je duše. Jedinou otázkou zůstává, nakolik duše dokáže projevit svoji božskost.



* Poznámka editora

  :PROPERTIES:
  :GENRE: note
  :KEYWORDS:
  :CITE-KEY: SCA:854e1-cs
  :END:


/Následující otázky některých svých portorických žáků zodpověděl Sri Chinmoy v New Yorku 27. listopadu 1999./



* Jak můžeme vymazat minulost?

  :PROPERTIES:
  :GENRE: qa
  :KEYWORDS:
  :CITE-KEY: SCA:854-cs
  :END:


/Sri Chinmoy:/ Použijeme-li slovo „vymazat“, myslíme na tabuli. Je to podobné, jako když jste namalovali něco nepěkného a vaše umění se nikomu nelíbí, tak to chcete vymazat. My však minulost nemusíme mazat. Musíme na minulost jenom zapomenout a jít kupředu.



* Existuje nějaká zvláštní vlastnost, kterou by si měli portoričtí žáci rozvinout?

  :PROPERTIES:
  :GENRE: qa
  :KEYWORDS:
  :CITE-KEY: SCA:855-cs
  :END:


/Sri Chinmoy:/ Nejen mí portoričtí žáci, ale všichni mí žáci potřebují rozvinout vzájemné uznání. Když máte osobní setkání, oceňujte se prosím navzájem. Pokud někdo udělal něco špatného, vůbec si toho nevšímejte. Myslete si, že jste tu hloupou věc udělali vy sami. Čas, který strávíte hledáním chyb na někom jiném, nebo čas, který ten druhý stráví hledáním chyb na vás, je naprosto ztracen. Všímejte si na druhých jen jejich dobrých vlastností. Když někdo udělá něco dobrého, oceňte to. Uděláte-li vy něco dobrého, ostatní by to měli ocenit. Tímto způsobem postupujete kupředu. Jinak nikdy neuděláte pokrok. Dělat pokrok znamená vidět v každém jen dobré věci. Bůh v nás vidí jenom dobré věci. Špatní lidé vidí v každém jen špatné věci. 

Duchovní Mistři se snaží ve svých žácích vidět dobré vlastnosti. Někteří žáci se však naneštěstí snaží vidět ve svém Mistrovi jen špatné vlastnosti. Říkají: „Mistr se na mě neusmál, ale usmál se na toho a na tamtoho.“ Měli by říci: „Co záleží na tom, jestli se na mě Mistr usmál, nebo ne, dokud mu mohu sloužit?“

Vždycky hledejte v ostatních dobré věci. Na špatné věci zapomeňte nebo řekněte: „Kdybych byl na jeho místě, udělal bych totéž, nebo dokonce ještě něco horšího.“ Když někdo udělal něco špatného, buď si toho nevšímejte, nebo prostě řekněte: „Udělal jsi tohle, ale možná jsi mohl udělat něco lepšího.“

Vždy zůstávejte ve světě povzbuzení. Kdykoli jsem něčeho dosáhl, dostal jsem od Nejvyššího Požehnání, Milost, Soucit a vůbec všechno. Také jsem ale dostal povzbuzení od lidstva, včetně několika významných lidí. Když mě spatřil Pablo Casals, tekly mu slzy. Ocenil mě Leonard Bernstein a jiní velcí hudebníci. Kdyby byli řekli: „Vy jste hudebník třetí třídy. Zanechte svých hudebních ambicí,“ stal by se ze mě hudebník?

Mnoho lidí mě povzbuzuje ve vzpírání. A kdyby mě zejména jedna dívka nepovzbuzovala k výtvarné práci, stal by se ze mě umělec? Byl jsem tolikrát odrazován. Ale od té doby, kdy jsem v Ottawě začal, mě jeden člověk nesmírně povzbuzoval, a dnes jsem velkým umělcem. Povzbuzení je nezbytné. Pokud mě nebudete povzbuzovat, protože na mě žárlíte, nebo když já nebudu povzbuzovat vás, protože na vás žárlím, nikdy neuděláme pokrok. S vaší žárlivostí a mojí žárlivostí nemůžeme jít nikdy kupředu.

Když jsi byl ještě dítětem a poprvé ses postavil na nohy, tvoje matka měla pocit, že získala celý svět! Když jsi začal chodit, dostala se do sedmého Nebe blaženosti. Když jsi potom začal běhat, byla velice šťastná. Dělal jsi pokrok díky jejímu povzbuzování. Ve chvíli, kdy ses tak usilovně snažil postavit na nohy, tvoje matka nepokračovala ve vaření nebo si nečetla noviny, jako kdyby ji to nezajímalo. Dívala se, co děláš. To bylo její povzbuzení. Jakmile ses postavil, byla nadšená a potěšená. Povzbuzovala tě svým úsměvem, nebo za tebou přišla a objala tě. Díky jejímu povzbuzování ses znovu a znovu snažil postavit a potom chodit a běžet. Naše Centra pokvetou jen tehdy, budou-li mít povzbuzení.



* Jak tě mohou portoričtí žáci potěšit?

  :PROPERTIES:
  :GENRE: qa
  :KEYWORDS:
  :CITE-KEY: SCA:856-cs
  :END:


/Sri Chinmoy:/ Pro některé žáky je moje naplnění jediná věc, o kterou usilují. Zeptej se sám sebe, jestli je pro tebe moje naplnění vším. Napiš si odpověď, ať už je jakákoliv. Ano, jistě chceš pro svého Gurua naplnění, ale kromě toho chceš naplnění i sám pro sebe. Pro několik žáků -- pro velice málo žáků -- neexistuje kromě mého naplnění už nic. Pro ně je jen jedno: „Guruovo naplnění. Nepotřebuji svoje vlastní naplnění.“

Ty sám si přeješ mé naplnění, ale zároveň se díváš na tu stranu a na tamtu stranu a říkáš: „Můžu i já dostat naplnění? Můžu také být nejlepším bubeníkem na světě nebo nejlepším hráčem na cello na světě?“

Mělo by Portoriko tak málo Center, kdybys opravdu miloval svého Mistra? Tvoje láska k Nejvyššímu uvnitř mě je rozšířením vědomí Portorika. Čím více budeš milovat Nejvyššího ve mně, tím více se i tvoje vlastní skutečnost a božskost dokáže rozšiřovat, a to nejenom ve tvém vlastním životě, ale i v celém vědomí Portorika. Čím více zvětšíš svou lásku k Nejvyššímu ve mně, k Nejvyššímu v sobě, tím dříve bude Portoriko silné jako stovky slonů. Řekneš: „Miluji svého Gurua.“ Podívej se ale na míru své lásky. V Německu, Rakousku, České Republice a v jiných zemích se rozšířila právě síla lásky. Portoriko jsem si vybral jako první. Vy se unavíte před tím, než začnete svou cestu, zatímco oni nejsou unaveni, ani když je jejich cesta u konce. Nesou moje poselství neustále přesahujícího Za.

Mé portorické děti řeknou: „Ach, naše Centra nerostou kvůli portorickému žáru.“ Vnitřní žár je však nekonečně silnější než vnější žár v Portoriku. Když vyjde na povrch hořící pláč po Bohu, vnější žár Portorika není v porovnání s ním ničím. V Indii se narodilo mnoho zřeců, svatých, duchovních Mistrů a Avatárů. Je snad Indie nejchladnější zemí na světě? Tyto duchovní osobnosti získaly svoji velikost díky svému vnitřnímu žáru, který byl mnohem silnější než vnější žár. Inde stvořila Sri Kršnu, Pána Buddhu, Sri Rámakršnu, Sri Aurobinda a mnoho dalších významných duchovních postav díky vnitřnímu žáru. Podobně i váš vnitřní žár musí hodně zesílit.



* Poznámka editora

  :PROPERTIES:
  :GENRE: note
  :KEYWORDS:
  :CITE-KEY: SCA:857e1-cs
  :END:


/ Následující otázky zodpověděl Sri Chinmoy v Curitibě v Brazílii 1. ledna 2000./



* Občas v meditaci dosáhnu stavu, ze kterého bych rád postoupil dál. Jak mohu porazit strach z toho, že dosáhnu něčeho vyššího, neznámého?

  :PROPERTIES:
  :GENRE: qa
  :KEYWORDS:
  :CITE-KEY: SCA:857-cs
  :END:


/Sri Chinmoy:/ Jakmile vstoupíš do duchovního života, musíš cítit, že existuje určitá síla, která je vysoko, výše, nejvýše, nebo alespoň se musíš pokusit mít na paměti, že tato vyšší síla existuje. Duchovnost znamená jednotu s vyšší silou, která je nekonečně vyšší než tvoje současná fyzická, vitální nebo mentální síla. Pokud máš strach, potom nemůžeš ničeho dosáhnout. Pokud strach nemáš, můžeš dosáhnout všeho.

Jestliže tvůj bratr zesílí a bude silný a statný jako boxer, místo aby byl hubený, nebudeš se ho bát, protože je to tvůj bratr. Když ale za tebou přijde nějaký velice silný člověk ve velmi agresivním vědomí a stoupne si před tebe, vyděsíš se, protože toho člověka neznáš. Když máš ale víru ve svůj vnitřní život, tato víra dokáže cokoli. V Rámajáně napsal Hanuman pro jednoho člověka Rámovo jméno, aby mohl přejít po vodě. Ten člověk začal s vírou, ale potom se ze zvědavosti na papír podíval a zjistil, že je tam napsáno jenom „Ráma“. Řekl si: „Co to má znamenat?“ Potom se utopil. Kdyby měl stejnou víru v Rámovo jméno, jako měl víru v to, co napsal Hanuman, byl by mohl bezpečně pokračovat. 

Neznámého se bojíme jen tehdy, když nevěříme, že existuje vyšší síla, která nás ochraňuje. Pomocí okultní síly můžeme se svou duší opustit tělo. Je velmi snadné si to představit -- „Ach, budu-li moci opustit tělo, to bude skvělá zábava! Budu moci vidět všechny vyšší světy.“ Když ale potom uvidíš, jak tvoje vlastní duše vychází z těla jako pták, který vylétá ze své klece, možná řekneš: „Ach Bože! Pták vyletěl! Možná už se nebude moci vrátit.“ Občas se stává, že když pták duše vyletí z klece těla, její majitel propadne panice. V okultním světě musíte jít za úroveň těla. Chcete-li praktikovat okultismus, musíte nejprve vyjít ven, ven do neznámého. Okultní síla a strach tedy nikdy nejdou dohromady. 

Pokud máš ve chvíli, kdy tvoje duše vystupuje z těla, víru, že tě vede, ochraňuje a opatruje vyšší síla, nebudeš mít strach. Vždycky měj víru, víru, víru. Máš-li víru, určitě budeš ochráněn. Tvoje víra je nekonečně, nekonečně silnější než strach, který si sám vytváříš nebo který si představuješ. Vždycky měj tedy více víry v sebe, v Boha a ve svého Mistra. Potom neznámé nemůže zůstat neznámým. V současné chvíli je to neznámé, ale nezůstane to neznámým navždy. Dítě se lekne, když spatří svého bratra, jak čte tlustou knihu, když ono samo se teprve učí abecedu. Řekne: „Ach Bože! Dokážu vůbec někdy přečíst tak tlustou knihu?“ Potom se pár let učí a přijde čas, kdy si bude moci přečíst tu knihu, která ho kdysi tak vyděsila. 

Je ještě jeden způsob, jak pomocí víry překonat strach z neznámého. Když vidíš, jak je někdo velice nebožský, pokus se vynést na povrch svoji víru a ihned zkus vidět svou vlastní božskost nebo jeho božskost. Neexistuje jediný člověk, který by neměl vrozenou božskost. Je-li někdo velmi špatný, prostě se pokus uvnitř něj vidět to božské. Když v něm uvidíš to božské, jeho božskost ihned vyjde na povrch a jeho vnější zvířecí sklony zmizí. Vždy měj víru v božské. Tvoje víra je nekonečně silnější než pomyslný strach nebo nějaký jiný strach, se kterým se ve svém duchovním životě setkáváš. 








#+SETUPFILE: ~/.emacs.d/org-templates/level-0.org

# Local Variables:
# mode: org
# coding: unix
# End:

