* Pij, pij nektar mé Matky

  :PROPERTIES:
  :language: cs
  :book-number:
  :author: Sri Chinmoy
  :original-edition: Nil
  :year: 2010
  :publisher: Madal Bal
  :cite-key: DDMM-cs
  :genre: play
  :keywords:
  :END:



* Žádný Bůh neexistuje

  :PROPERTIES:
  :genre: play
  :keywords:
  :cite-key: ddmm:1-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:2e1-cs
  :END:


NAREN
BHAVANANDA
BHUPEN, mladší bratr Narena


* Akt I

  :PROPERTIES:
  :genre: play
  :keywords:
  :cite-key: ddmm:2-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:3-cs
  :END:


/(Naren medituje ve svém pokoji. Vstoupí Bhavananda.)/

NAREN /(postaví se)/: pojď dál. pojď dál, prosím. jsem tak rád, že tě vidím. dlouho jsem tě neviděl.  chci s tebou probrat tolik věcí. první věc, na kterou se tě chci zeptat je: existuje Bůh, bratře? Zdá se mi, že žádný Bůh není. A jestli existuje, pak v tom pro mě není žádný rozdíl. Nikdy neslyší, nikdy necítí kruté bolesti chudých. Nikdy necítí utrpení krvácejícího lidstva.  Bůh, který není schopen nakrmit hladovějící kouskem chleba, je lhostejný Bůh, krutý Bůh. Kdo může věřit tomu, že od takového Boha dostane štěstí a spokojenost na onom světě?

BHAVANANDA: Narene, zbláznil ses? Co je s tebou? Co to říkáš za nesmysly? Proč takhle mluvíš?

NAREN: proč ne? proč ne?  víš, bratře, co se stalo dnes ráno? brzy ráno, když jsem vstal, opakoval jsem boží jméno z celé duše. má matka mi řekla: „Mlč. Od svého dětství se modlíš k Bohu a medituješ na Boha. A teď se podívej, co nám Bůh udělal. Tvůj otec odešel z tohoto světa a nás postihla bída, utrpení a chudoba.  Nemáme žádné jídlo, žádné peníze, žádné prostředky k obživě naší rodiny. Mé srdce je zlomené. Nemohu nakrmit ani své nejmenší děti, své sladké děti. Nebudu mít nic společného s Bohem, který nás nedokáže zbavit našeho utrpení.“ Nyní mi pověz, bratře, co mám říci své matce?

BHAVANANDA: Narene, nehledejme chyby na Bohu. Když budeš kritizovat Boha, stane se tvé rodině vážné neštěstí. Varuji tě. 

NAREN: Nebojím se ničeho. Ať se stane nejhorší možné neštěstí. Co je mi po tom! Je mi to jedno.

BHAVANANDA: Narene, prosím, zajdi někdy k Thákurovi. Thákur bude velmi smutný, až uslyší, co se děje v tvém životě. On jediný ti dokáže pomoci. 

 /(vstoupí Bhupen)/

BHUPEN: Bratře, prosím, přines mi dnes bonbóny. Mám tak rád bonbóny. Prosím, nezapomeň. 

NAREN: Bhupene, prosím, teď mě neobtěžuj. Mluvíme o velmi vážných věcech. Prosím, prosím, jdi pryč, Bhupene. Teď nás nech být. 

BHUPEN: Půjdu, ale nejdřív mi musíš slíbit, že mi přineseš bonbóny.  Nesmíš mi zapomenout přinést bonbóny.  

/(Bhupen odejde)/

NAREN: Vidíš, bratře? Jsem jeho starší bratr a nebudu schopen splnit jeho toužebné přání. Nemám žádné peníze, nemám ani na to, abych mu mohl kopit jediný bonbón. Ten, kdo není schopen splnit svému mladšímu bratrovi tak jednoduché přání, si nezaslouží být zván starším bratrem. Jeho život je naprostá hanba. Proč bych se tedy měl starat o Boha? Ne! My hinduisté uctíváme kamenné bohy, takže srdce našeho Boha zkamenělo. 

BHAVANANDA: nemluv tak, narene. bůh je sám soucit. vidím, že to, co jsem slyšel od lidí, je pravda: stal se z tebe ateista. 

/(Bhavananda odejde)/

NAREN: Skutečný přítel, opravdu! Přišel si mě vyzkoušet. Nepřišel proto, že by se o mě zajímal, ale proto, aby zjistil, jaký způsob života vedu. Nepřišel jako přítel, ale jako kritik, jako darebák, jako detektiv. Ne, už nikdy nepůjdu k Thákurovi. /(odmlčí se)/ Ale běda, co to dělám? Co to dělám? Copak není realizace Boha jediným cílem mého života? Vydělávat peníze, živit rodinu nemůže být nikdy cílem mého života. Musím se zříci světa. Není jiné cesty. Musím se zříci světa a hledat Boha. Jiné cesty být nemůže. 

/(Naren zpívá)/


#+BEGIN_VERSE

/Tamasa rate nayan pate/
/Herile jadi amar pane/
/Apan kare amai laho/
/He dayamoy karuna dane/
/Tomar ami abodh shishu/
/Ekla chali gahan pathe/
/Duhate more jariye dharo/
/Bhasiye jena na jai srote/

[V tmavé a beznadějné noci 
na mne obracíš svůj laskavý Pohled. 
Vezmi si mne a učiň mne svým zcela 
vlastním nabízeje svůj Soucit. 
Jsem Tvé nevinné dítě.
Sám kráčím po neproniknutelné, 
nekonečné cestě. 
Svýma rukama mě obejmi.
Nedovol mi, abych utonul a byl odnesen 
rozbouřenými proudy života.]

#+END_VERSE



* Můj Naren nikdy nemůže být ateista

  :PROPERTIES:
  :genre: play
  :keywords:
  :cite-key: ddmm:4-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:5e1-cs
  :END:


SRI RÁMAKRŠNA
RAKHAL
BHAVANANDA
TARAK
JOGIN
Ostatní žáci
NAREN



* Akt II

  :PROPERTIES:
  :genre: play
  :keywords:
  :cite-key: ddmm:5-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:6-cs
  :END:


/(Sri Rámakršna se svými žáky v Dakshineshwaru)/

RAKHAL: Slyšeli jste v poslední době o Narenovi? Všichni ho pomlouvají. Všichni tvrdí, že se stal ateistou. Já tomu ale nevěřím. 

BHAVANANDA: Nevěříš tomu? Já se bojím, že to tak je. Dnes ráno jsem byl u něj doma. Opravdu mluví jako ateista.

SRI RÁMAKRŠNA: Mlčte! Mlčte! Má Matka Kálí mi řekla, že to nikdy nemůže být pravda. Můj Naren nikdy nemůže být Ateista. Jestli od vás ještě jednou uslyším, že se Naren stal ateistou, už nikdy vás nebudu chtít vidět! Nikdy! 

TARAK: Náš Naren nikdy nemůže být ateista. Znám ho. 

JOGÍN: To je nemožné! Náš Naren nikdy nemůže být ateista. I kdybych viděl v Narenovi nějaké chyby, neuvěřím tomu. Budu si myslet, že je to chyba mých vlastních očí. Když uslyším cokoliv špatného o Narenovi, budu si myslet, že je to chyba mých vlastních uší. Náš Naren nemůže nikdy udělat nic špatného. 

TARAK: Správně, správně. Takový by měl být náš přístup. Je náš skutečný přítel. Náš Naren je čistý. Je nesmírně vzácné mít božskou povahu jako Naren. 

SRI RÁMAKRŠNA: Výborně, výborně. /(ukazuje na své vlastní tělo)/ Pro Narena jsem přišel na tento svět. Snažte se poznat Narena. Jednoho dne získá celý svět. V duchovním mistrovi Keshabovi Senovi vidím pouze jedno slunce poznání. Ale ve svém Narenovi vidím osmnáct sluncí poznání.  

/(Vstoupí Naren. Položí se na zem před Rámakršnou. RÁMAKRŠNA položí svou ruku na Narenovu hlavu.)/

SRI RÁMAKRŠNA: Ať ti Matka žehná.

NAREN: Dnes mám zvláštní prosbu. 

SRI RÁMAKRŠNA: Existuje nějaká prosba, kterou bych ti nesplnil? 

NAREN: Pak prosím splň tuto mou prosbu. Má matka a mé mladší sestry a bratři prakticky hladovějí. Postihla nás naprostá chudoba. Po smrti mého otce se všichni naši příbuzní obrátili proti nám. Má rodina je naprosto bez prostředků. Já jsem nejstarší z rodiny a nemohu pro ně vůbec nic udělat. Když požádáš Matku, aby mě vysvobodila z těchto finančních potíží, vyslyší tě. Jsem si jistý, že když požádáš Matku, určitě vyslyší tvou prosbu. 

SRI RÁMAKRŠNA: Narene, jsem připraven žebrat pro tebe od domu k domu. Myslíš si, že jsem za tebe ještě Matku nepožádal? Co ale mohu dělat? Ty v ní nevěříš; proto mé žádosti nevěnuje žádnou pozornost. Dobře. Mám výborný nápad. Dnes je úterý. Jdi do chrámu Matky Kálí a vzývej ji. Modli se k Matce. Ujišťuji tě, že ti dá cokoliv, co chceš. 

NAREN: Dobře. Dnes vyzkouším kamenné srdce tvé Matky, Thákure. 

SRI RÁMAKRŠNA: Mé dítě, to neříkej. Nemá kamenné srdce. Je samou láskou. Je veškerým soucitem. 



* Matko, dej mi Světlo poznání, Světlo rozlišování a Světlo odříkání 

  :PROPERTIES:
  :genre: play
  :keywords:
  :cite-key: ddmm:7-cs
  :END:



* Obsazení

NAREN /(VIVÉKÁNANDA)/
SRI RÁMAKRŠNA
Žáci Sri Rámakršny



* Akt III

  :PROPERTIES:
  :genre: play
  :keywords:
  :cite-key: ddmm:8-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:9-cs
  :END:


/(Je noc. Naren medituje v chrámu Kálí. Po chvíli se položí na zem před sochou Matky Kálí.)/

NAREN: /Jnana viveka vairagya de ma./ Matko, dej mi světlo poznání, světlo vnitřního rozlišování a světlo odříkání, abych tě vždy mohl vidět.

/(spěšně vstoupí SRI RÁMAKRŠNA)/

SRI RÁMAKRŠNA: Narene, požádal jsi matku o peníze pro svou rodinu? Co jsi dělal? 

NAREN: Jaké překvapení! Úplně jsem na to zapomněl.

SRI RÁMAKRŠNA: Nevadí. Dám ti ještě jednu šanci. Požádej ji o peníze, o materiální bohatství. Matka ti je dá.

/(Naren se obrátí k soše a znovu začne meditovat)/

NAREN: Matko, dej mi světlo poznání, světlo rozlišování a světlo odříkání. Matko, Matko má, Matko mého srdce i duše. 

SRI RÁMAKRŠNA: Zase jsi zapomněl. Proč zapomínáš, že tvá matka a bratři a sestry všichni hladovějí? Požádej Matku, aby zachránila tvou rodinu před bídou. Jedině teď o to můžeš Matku požádat. Nebudu ti moci dávat stejnou příležitost každý den. Já jsem připraven dát ti ji kdykoliv. Ale Matka to nedovolí. Dnes jsem ti to slíbil, protože Matka mi řekla, že dnes vyplní tvé modlitby nehledě na to, o co ji požádáš. Teď jsi ztratil svou druhou příležitost. Prosím, můj synu, tentokrát nezapomeň. Pamatuj si, že musíš Matku požádat o materiální bohatství. To teď potřebuješ. Právě teď nepotřebuješ duchovní bohatství.  

NAREN: Ne, nechci žádné další příležitosti. Nepotřebuji materiální bohatství. Chci nektar Matky a nic jiného. Nebudu ji žádat o tykve a dýně. Mohu ji požádat pouze o ovoce nektaru.

SRI RÁMAKRŠNA: Protože nedokážeš Matku požádat o materiální bohatství a prospěch, chci ti říci, že nikdy nebudeš mít pohodlný život. Od této chvíle ale budeš schopen vyjít. Ty a tvá rodina nebudete hladovět. Budete schopni žít alespoň z ruky do úst. Tolik pro tebe Matka udělá.  /(zavolá)/ Pojďte ke mně, všichni, kdo jste tady! Bez ohledu na to, kde jste. Přijďte! Všichni mí žáci, pojďte sem! 

/(vstoupí žáci)/

SRI RÁMAKRŠNA: Vy jste mi tvrdili, že můj Naren se stal ateistou. Podívejte se! Nedokázal požádat mou Matku o materiální bohatství. Víte, že hladoví? Jeho matka a bratři a sestry nemají doma žádné jídlo. Přesto nedokázal Matku požádat o materiální bohatství. Nikde na zemi nenajdete nikoho, kdo se vyrovná mému Narenovi. Je vaším vůdcem. On vás povede a bude vám ukazovat směr.  On se o vás bude starat. Mé tělo už dohrává svou úlohu. Brzy odejdu na onen svět. /(k Vivékánandovi)/ Narene, mé dítě, zazpívej píseň. Budu při tvém zpěvu meditovat. 

/(Naren zpívá. Sri Rámakršna medituje v hlubokém tranzu.)/


#+BEGIN_VERSE

/Sundara hate sundara tumi/
/Nandana bana majhe/
/Nishidin jena antare mor/
/Tomari murati raje/
/Tumi chhara mor nayan andhar/
/Sakali mitthya sakali asar/
/Chaudike mor bishwa bhubane/
/Bedanar sur baje/
/Pabo kigo dekha nimesher tare/
/Ei jibaner majhe/

[Jsi krásný, krásnější, nejkrásnější,
Krása nepřekonatelná v Zahradě Ráje. 
Kéž ve dne i v noci přebývá Tvůj Obraz 
v nejvnitřnějších hloubkách mého srdce. 
Bez tebe nemají mé oči žádný zrak. 
Všechno je iluzí, vše je pusté.
Všude kolem sebe, uvnitř i venku
Slyším melodii temných bolestí.
Svět je plný mučivých bolestí. 
Ó Pane, Ó můj krásný Pane, Můj Pane 
krásy, v tomto životě, pouze na letmou 
vteřinu, kéž jsem požehnán darem
Uvidět Tvou Tvář.]

#+END_VERSE



* Zeptej se ho, zda mi slouží nebo zda mě hlídá

  :PROPERTIES:
  :genre: play
  :keywords:
  :cite-key: ddmm:10-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:11e1-cs
  :END:


VIDYASAGAR, mudrc a světec
VAISHNAB CHARAN PUNDIT, přítel VIDYASAGARa
HRIDAY, synovec a pomocník SRI RÁMAKRŠNy
SRI RÁMAKRŠNA



* Akt IV

  :PROPERTIES:
  :genre: play
  :keywords:
  :cite-key: ddmm:11-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:12-cs
  :END:


/(Vidyasagarův dům v Kalkatě. Vidyasagar velmi soustředěně studuje ve svém pokoji. Vstoupí Vaishnab Charan Pundit. Navzájem se pokloní a vymění si pozdravy.)/

PUNDIT: Jsem zde v Kalkatě už několik dní. Je mi líto, že jsem nemohl přijít dříve vzdát vám svůj hold a úctu. 

VIDYASAGAR /(s úsměvem)/: Jsem tak rád, tak hrdý, že jste konečně přišel do mého domu. Daří se vám dobře? Posaďte se prosím. 

PUNDIT /(sedá si)/: Všechno je v pořádku, díky Boží Milosti. A co Vaše zdraví, Vidyasagare?

VIDYASAGAR: Není dobré. Mé tělo nefunguje dobře. Jsem starý. Připravuji se na cestu na onen svět.  

PUNDIT: To neříkejte, Vidyasagare. Copak nevíte, že kdybyste tu nebyl, cítili by se tisíce a tisíce lidí jako bez otce? Musíte si udržet své zdraví a své tělo nejméně sto let.  

VIDYASAGAR: Netrapte mě, bratře, netrapte mě. Už jsem začal mít problémy ve své vlastní rodině. Můj syn začal být neposlušný. Zostudil celou naši rodinu. Nemám ponětí, kolik utrpení mě ještě čeká.  

PUNDIT: Nevděčnost je na pořádku dne. Bengálci jsou chudáci jen proto, že začali být naprosto nevděční. Před několika dny jsme měli zvláštní setkání učenců a Pundit Panchanan na tomto setkání řekl, že jste zničil hinduistické náboženství. Řekl, že s pomocí mnoha mladých hinduistů ničíte celou zemi. Řekl, že ve vašich aktivitách není nic božského, že ve vaší nezištné práci pro Bangladéš není žádný skutečný cit nebo sebeobětování. Má pocit, že vše děláte jen pro vlastní jméno a slávu. Tolik mě mrzí, že vám to říkám. Nedokážete si představit, jak jsem trpěl a jak trpím těch několik dní od chvíle, kdy jsem slyšel Panchanana, ze všech lidí právě jeho, mluvit proti vám.

VIDYASAGAR: není proč se trápit. vše je boží hra. já nic nedělám, příteli.  je to bůh, kdo koná ve mně a skrze mě. já jsem pouhým nástrojem: Nimmita matram. Mám ale pocit, že se mýlíte. Mám pocit, že jste určitou věc slyšel špatně. /(odmlčí se)/ Nikdy jsem pro tohoto učence nic neudělal. Jak to, že o mě mluví špatně? Dospěl jsem k závěru, že mě budou kritizovat jen ti, kterým jsem nějak pomohl.  Ti, kterým jsem nijak nepomáhal, mě nikdy kritizovat nebudou.  A jasně si vzpomínám, že Panchananovi jsem nijak nepomáhal. Určitě mluvil o někom jiném. 

/(vstoupí Hriday)/

HRIDAY: Ó, světče, můj strýček z matčiny strany se neustále modlí k Bohu a medituje na Boha. Z neustálého přemýšlení a modlení zešílel.  Dnes by vás rád viděl, Vidyasagare.

PUNDIT: Tvůj strýček? Thákur z Dakšinešwaru?

HRIDAY: Ano, je venku.

PUNDIT: Venku! Proč jsi ho nevzal dovnitř?  /(Vaishnab Charan Pundit jde ven a přivede Rámakršnu dovnitř. Ten potom mluví k Vidyasagarovi.)/ Dnes k tobě přišel Paramahansa, velká osvobozená duše, realizovaná duše. Můžeš být nesmírně hrdý, že k tobě přišel. 

/(Sri Rámakršna se klaní Vidyasagarovi. Vidyasagar se klaní na oplátku a nabídne Rámakršnovi místo.)/

SRI RÁMAKRŠNA: Dnes jsem přišel k oceánu. 

VIDYASAGAR: Protože jste přišel k oceánu, přijměte prosím trochu slané vody. To je vše, co vám mohu nabídnout. 

SRI RÁMAKRŠNA: Vidyasagare, jednáte správně. Je správné projevovat lásku a soucit. Ale spoutání je velmi špatné. Když někdo miluje jen členy své rodiny, je to spoutání. Člověk musí vidět Boha ve všech. Když někdo vidí přítomnost Boha v každém člověku, pak je to soucit. Přišel jsem vás navštívit, protože vidím, že sloužíte Bohu ve všech lidech. Přišel jsem ocenit vaši božskou moudrost. Myslíte si, že vám narostli rohy, a že proto jsem se přišel podívat?

VIDYASAGAR: Kterýkoliv dům je dnes posvěcen vašima nohama. Z mého domu se dnes stalo poutní místo. 

PUNDIT /(k Vidyasagarovi)/: Je sama božská Láska. Jeho bláznivost je opojení božskou Láskou. Jako Sri Chaitanya, vstupuje do velikého Samádhi, transcendentálního tranzu.

VIDYASAGAR: Ano, já vím. Vidím to. Cítím to. /(K Rámakršnovi)/ Tento chlapec vám slouží? /(ukazuje na Hridaye)/

SRI RÁMAKRŠNA: Zeptejte se ho, zda mi slouží nebo zda mě hlídá. Příšerně se ho bojím.

HRIDAY: Strýčku, to od tebe moc ošklivé, takhle mluvit. Copak jsem tě někdy neposlechl? Copak jsem ti někdy něco nařizoval? Copak mě někdy poslechneš? Vůbec si nevšímáš vnějšího světa. Zapomínáš na počasí; zapomínáš na jídlo. Proto se o tebe starám. Někdy tě laskavě požádám, abys udělal pár věcí, ale je to jen kvůli tvému zdraví. Nedělej mi ostudu, kamkoliv přijdeme nebo odejdu. Nemusím ti pomáhat a jestli ti nezáleží na mých službách, dál s tebou nebudu. /(začne odcházet)/

SRI RÁMAKRŠNA: Ach, neodcházej, neodcházej, Hridayi. Nenechávej mě samotného. /(k Vidyasagarovi and Punditovi)/ Můj synovec je tak hodný. Miluje mě dnem i nocí. Kdo by se o mě staral, kdyby se mnou nebyl on?  Zapomínám se dokonce i oblékat. Kdyby mě nehlídal, jak by se potom mohl ukázat ve vážené společnosti? Zostudil bych jeho i celou rodinu. /(Hriday se vrátí a posadí se uklidněný)/ Vidyasagare, znovu bych vám chtěl říci, že jednáte správně. Sloužíte Bohu v lidstvu. Sloužíte Bohu s nesmírnou láskou. Proto těšíte Boha. Svět si bude navždy pamatovat váš život zasvěcení.  

/(Rámakršna vstane. Vidyasagar a Pundit oba vstanou a pokloní se Rámakršnovi. Rámakršna se pokloní jim. Rámakršna a Hriday odejdou.)/

PUNDIT: Je opravdu velkým duchovním mistrem. Hodně jsem o něm slyšel a vnitřně cítím, kým je. 

VIDYASAGAR: Já také cítím, kým je. Je opravdu velký. Je chloubou nejenom Bengálska a Indie, ale chloubou celého světa.  /(odmlčí se)/ Práce, práce, práce! Běda, mé dny jsou sečteny.  Přesto jsem nebyl schopen sloužit Bohu oddaně a z celé duše. Nejsem schopen myslet na svého Vnitřního Kormidelníka, protože neustále myslím na jiné lidi a na pomoc druhým. A lidé o mně dokonce nemluví dobře. Ani mě neoceňují. Pokud do svého života nevnesu svého Vnitřního Kormidelníka, má služba lidstvu nebude mít žádný smysl. 

PUNDIT: Vidyasagare, jste opravdu velký. Vaše upřímnost se hluboce dotkla mého srdce. Hrajete svou úlohu nanejvýš oddaně, celou duší. Stvořitel ve vás je opravdu velký, ale kritik ve vás bohužel vytváří problémy. Nebuďte kritikem, ale milovníkem lidstva. Vy jste tvořitelem, který tvoří lásku v lidstvu.  Chcete dokonalost a Bůh vám dokonalost dá.  Neustálá zasvěcená služba, kterou děláte pro Něj a pro lidstvo, vám dá dokonalost. Pracujte. Sebezdokonalení se zrodí z vaší práce. Sebekritika vám nikdy dokonalost nedá. Vidyasagare, já vám radím, ale to vy byste měl radit mě v každé vteřině mého života.  

VIDYASAGAR: Ne, Bůh mluví ve vás a skrze vás. Jsem vám tak vděčný, Pundite. Od nynějška, od této chvíle, kdy jsem viděl Rámakršnu, budu se více věnovat svému duchovnímu životu.  Můj duchovní život a můj život zasvěcení lidstvu půjdou společně.  Můj život realizace a můj život zasvěcení, které je projevením Lásky a Světla na zemi, půjdou od této chvíle společně. 

PUNDIT: Vidyasagare, jste velmi vzácný muž. Bangladéš je požehnaná, že vás může považovat za svého vlastního. Matka Země je požehnaná, protože jste její vyvolený syn.  



* Podstata všech náboženství

  :PROPERTIES:
  :genre: play
  :keywords:
  :cite-key: ddmm:13-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:14e1-cs
  :END:

SRI RÁMAKRŠNA /(THÁKUR)/
HRIDAY, synovec a osobní pomocník Thákura
NAREN, RAKHAL, BABURAM, TARUP -- Thákurovi žáci



* Akt V

  :PROPERTIES:
  :genre: play
  :keywords:
  :cite-key: ddmm:14-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:15-cs
  :END:


/(Noc. Thákur se prochází pod stromy v Panchavaském háji v kontemplativní náladě. Vstoupí Hriday.)/

HRIDAY: Strýčku, pojďme domů. Je zima a vítr je velmi silný. Padá mlha. Vy na sebe nedáváte pozor.

THÁKUR: Jdi. Přijdu za tebou.

/(Hriday odejde)/

HRIDAY: Pojďte, strýčku, nezůstávejte tu dlouho. Na všechno zapomenete a pak jsem to já, kdo trpí. 

THÁKUR: Co mohu dělat? Má Matka mě sem zavolala. Až mě požádá, abych šel domů, půjdu domů. Myslíš, že já netrpím, když ty pro mě trpíš? 
HRIDAY: Já jdu, ale nezůstávejte tu dlouho. 

/(Hriday odejde)/

THÁKUR /(k sobě)/: syntéza všech náboženství, sjednocení východu a západu, zasvěcení sebe sama, sebeobětování: to jsou všechno velká, velká slova, velké teorie, velké ideje, velké ideály. Kde ale jsou, Matko? Matko, mluvíš ke mně o všech těchto věcech. Jsou to tak vysoké ideály. Kde ale jsou tví oddaní vojáci? Matko, ty mi nikdy nelžeš. Kde jsou? Kde jsou tvé vybrané děti? Ó, vybrané děti Matky Kálí, mé srdce po vás pláče. Přijďte, přijďte. Vykonejte dílo Matky. Musíte naplnit Matku. Musíte projevit matku zde na zemi. 

/(vstoupí Naren)/

THÁKUR /(s veškerou náklonností a láskou)/: Ach, Narene, ty jsi přišel. Přišel jsi za mnou po tak dlouhé době. Tak dlouho jsem mluvil k světským lidem. Skoro jsem ohluchl z poslouchání všech stížností a neaspirujícího tlachání běžných lidí. Lidé vhazují všechny své světské touhy do mě. Nemám teď nikoho, s kým bych mohl mluvit o svém vnitřním životě. Nemám nikoho, komu bych mohl říci, co se děje v mém srdci.  Narene, pověz mi, kdy zas přijdeš?

NAREN: Hned jak dostanu příležitost, přijdu znovu. Proč na mě tolik myslíš? Proč pořád vyprávíš ostatním o Narenovi, Narenovi, Narenovi? Neznáš příběh z Purán o králi Bharatovi, který pořád myslel na svého jelena? V další inkaranci se pak stal jelenem.  

THÁKUR: Máš pravdu. Ale co mohu dělat? Nedokáži na tebe nemyslet. Myslím na tebe pořád. Když tě nevidím, je mi zle.  /(Zavře oči a mluví k Matce Kálí.)/ Matko, poslouchej, co mi Naren říká. /(Po chvíli otevře oči a mluví k Narenovi.)/ Nebudu tě poslouchat. Nemáš pravdu. Matka říká, že v tobě vidím Narayana, vidím tě jako vtělení Boha. V den, kdy tě neuvidím jako inkarnaci Boha, nepodívám se ani na tvou tvář. 

NAREN: Pokud je to pravda, proč sis mě tedy tak dlouho nevšímal? Přišel jsem k tobě, a ty sis mě nevšímal, nemilosrdně jsi mě ignoroval.  Při mých posledních návštěvách jsi mi projevoval takové opovržení.

 THÁKUR: Matko, Matko, poslouchej ho! /(k Narenovi)/ Mohu si tě nevšímat? Mohu tě ignorovat? Mohu ti projevovat opovržení? To je nemožné! Ty nechápeš; nemůžeš změřit mé vnitřní dílo Narene, řekni mi jedno. Ano, nebyl jsem na tebe hodný. Byl jsem k tobě velmi nelaskavý, velmi krutý. Proč tedy za mnou stále chodíš? 

NAREN: Chodím tě poslouchat. Zbožňuji tě. Uctívám tě. Chci tě vidět, Thákure, i když ke mně nejsi laskavý. Miluji tvou přítomnost. Miluji tvou meditativní náladu. Miluji tvůj tranz. Miluji všechno, co děláš, protože miluji tebe. 

THÁKUR: Můj synu, zkoušel jsem tě. Chtěl jsem vidět, co se stane, když ti nebudu projevovat náklonnost a lásku -- jestli se mnou zůstaneš nebo ne. Jedině ty ode mne dokážeš snést takovou lhostejnost a nevšímavost. Kdyby šlo o kohokoliv jiného, už nikdy by ke mně nepřišel. Nikdo jiný by se mnou nezůstal. Kdybych takhle zacházel s kýmkoliv jiným, nenáviděl by mě po celý zbytek svého života.  

NAREN: Jedině díky tvému soucitu, tvé lásce jsem zůstal. Víš, že jsem hodně vznětlivý. Dal jsi mi ale útočiště ve svém srdci.  Přivedl jsi mě do své duše a udělal jsi ze mě svého skutečného syna. 

THÁKUR /(s úsměvem)/: Narene, mám okultní schopnosti, nespočetné okultní schopnosti, všechny okultní schopnosti. K čemu mi ale jsou?  Nejsem schopný se ani obléknout. Kdo bude používat ty schopnosti? Uvažuji o tom, že bych řekl Matce, že bych chtěl všechno dát tobě, všechny své okultní schopnosti. Musíš toho pro Matku hodně vykonat. Když ti dám takové schopnosti, dokážeš pro svět pracovat nanejvýš efektivně.  Co bys tomu řekl?

NAREN: Pověz mi, prosím, pomohou mi takové okultní schopnosti realizovat Boha?

THÁKUR: Ne, nemohou ti pomoci realizovat Boha. Když ale začneš pracovat pro Boha, hodně ti pomohou. 

NAREN: Pak o ně nestojím. Chci nejdříve Boha. Až realizuji Boha, bude to na tobě a na Bohu, jestli mi dáte okultní schopnosti.
 
THÁKUR: Výborně, výborně. Ó, můj Narene, kdo jiný je jako ty? Kdo kromě tebe nemá žádnou chtivost? Většina hledajících touží po okultních schopnostech, ale já dychtím dát ti své okultní schopnosti a ty je nechceš. Ty chceš Boha, můj synu, ne okultní schopnosti a Bůh je to jediné, co my všichni potřebujeme.  

/(Vstoupí Rakhal, Baburam a Tarup. Pokloní se Thákurovi.)/

THÁKUR: Člověk musí být stoprocentně oddaný Bohu jako Naren. Jedině pak může realizovat Boha.

RAKHAL: Já vím. Jeho upřímnost na mě udělala velký dojem. Můj bratr tě bezmezně miluje, bezmezně miluje Boha. Mohu se tě dnes na něco zeptat?

THÁKUR: Samozřejmě, samozřejmě. Když neodpovím na tvou otázku tobě, komu jinému bych měl odpovídat? 

RAKHAL: Řekni mi, prosím, co je podstata filosofie Vaišnavismu.

THÁKUR: filosofie vaišnavismu je velmi prostá. miluj lidstvo a služ lidstvu: to je ta filosofie.

RAKHAL: Vysvětli mi to, prosím, podrobněji. Není mi to jasné.

THÁKUR: Pamatuj si jméno Boha. Pravda a ten, komu Pravda patří, jsou jedním. Pán Krišna a jeho pravý oddaný jsou jedním. Pro oddaného není celý svět ničím jiným, než Pánem Krišnou. Krišna se pro něj stal vším. To si myslí a v to věří pravý Vaišnava a je to naprostá pravda. Musíme mít soucit se všemi lidskými bytostmi. /(odmlčí se)/ Ne, spletl jsem se. Kdo jsme, abychom měli soucit se všemi lidskými bytostmi? Jsme slabší než mravenci. Jaké právo, jakou schopnost máme pomoci lidstvu? Musíme sloužit všem lidem a vědět, že tím sloužíme Bohu, protože oni všichni jsou projevením Boha. To je správný přístup.  Musíme sloužit všem lidem s vědomím a pocitem, že jsou všichni projevením Boha. 

TARUP: Řekni mi, prosím, jak mohu mít čistotu?

THÁKUR: Miluj lidstvo a služ lidstvu, jak nejoddaněji dokážeš. Pak budeš mít automaticky čistotu. Musíš vidět Boha ve všech lidech. Jedině potom budeš mít oddanost. A až budeš mít oddanost, skutečnou oddanost Bohu, tvé srdce bude čisté. 

NAREN: Jestli mi Bůh někdy dá příležitost a schopnost, budu kázat celému světu. Budu mluvit k celému světu, k bohatým i chudým, brahmíni i nedotýkatelní ode mě uslyší tvé poselství. Chci tvé poselství nabídnout celému světu. Požehnej mi, prosím, aby se toto mé přání splnilo.

THÁKUR: Mé požehnání už máš. Je pro vás, pro vás všechny. Zkrápěl jsem vás svým požehnáním posledních několik let. Matka hraje svou vlastní hru ve vás a skrze vás všechny.  Jste všichni jen nástroji Matky.  

/(vstoupí Hriday)/

HRIDAY: Strýčku, už mám dost trpělivosti. Už mám dost. Ty jsi opravdu zešílel. Teď vím, že budeš trpět z té zimy, a já budu trpět ještě víc. 

THÁKUR: Ach, zapomněl jsem. Odpusť mi, Hridayi, odpusť mi. Pojďte, pojďte všichni, pojďte. 

/(Všichni odejdou kromě Narena, který si sedne na zem a zpívá se sepjatýma rukama.)/


#+BEGIN_VERSE

/Jago amar swapan sathi/
/Jago amar praner pran/
/Jago amar chokher jyoti/
/Rishi kabi murtiman/
/Jago, jago, jago/
/Jago amar bishwal hiya/
/Byapta jaha hiranwamoy/
/Jago amar sei chetana/
/Bishwatite shesh ja noy/
/Jago, jago, jago/
/Jago amar dhyani-swarup/
/Jago amar baddhwa jib/
/Sarba jiber tandra tuti/
/Jago amar mukta shib/
/Jago, jago, jago/

[Vstaň, probuď se, ó příteli mého snu.
Vstaň, probuď se, ó dechu mého života.
Vstaň, probuď se, ó světlo mých očí.
Ó hledající básníku ve mně,
Projev se ve mně a skrze mne.

Vstaň, probuď se, ó rozsáhlé srdce ve mně.
Vstaň, probuď se, ó mé vědomí,
které stále překonává vesmír
a svůj vlastní život Za.

Vstaň, probuď se, ó projeve mé transcendentální meditace.
Vstaň, probuď se, ó božskosti svázaná s lidstvem.
Vstaň, probuď se, ó Osvoboditeli mého srdce, Šivo,
a osvoboď lidstvo ze snu nevědomosti.]

#+END_VERSE


* Pij, pij, nektar mé Matky

  :PROPERTIES:
  :genre: play
  :keywords:
  :cite-key: ddmm:16-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:17e1-cs
  :END:


SRI RAMAKRISHNA

SRI RÁMAKRŠNA
Žáci
Kapitán, žák
Oddaný



* Akt VI

  :PROPERTIES:
  :genre: play
  :keywords:
  :cite-key: ddmm:17-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:18-cs
  :END:


/(Rámakršna s jeho žáky. Vstoupí kapitán.)/

RÁMAKRŠNA: Pojď dál, kapitáne. /(Kapitán se pokloní Rámakršnovi)/ Vím, že jsi četl mnohokrát Bhagavad Gitu, mnohokrát.  Chtěl bych od tebe slyšet něco o Gópiích.  

Kapitán: Když byl Krišna v Brindabanu, neměl žádné bohatství, ale Gópie ho milovaly víc než milovaly své vlastní životy. Jejich láska k Sri Krišnovi byla tak čistá, tak opravdová, tak božská. Daly mu všechny své vitální touhy a všehny duševní aspirace. Daly mu vše. 

RÁMAKRŠNA: Krišno, Krišno . . . /(Vstoupí do tranzu)/ Kapitáne, pokračuj.

Kapitán: Nemluvě o běžných jogínech, ani největší jogíni nemohou mít volný přístup do Krišnova srdce. Ale Gópíe měly díky své oddané lásce a bezpodmínečnému odevzdání volný přístup do Krišnova srdce vždy. 

Oddaný: Thákure, náš největší spisovatel, Bankim Chandra, nedávno napsal skvělou knihu o Krišnovi.

RÁMAKRŠNA: Já vím. Víš, že Bankim nevěří v Radhu? Věří jenom v Krišnu.

Kapitán: To znamená, že nevěří v Krišnovu božskou hru Lílu. 

RÁMAKRŠNA: Bankim ale také tvrdí, že sexuální život je nutný. 

Kapitán: To je velmi zvláštní, že na jedné straně si myslí a cítí, že sexuální život je nezbytný, ale na druhé straně nevěří v božskou Lílu, božskou hru. Vidím v něm jen samé rozpory. 

RÁMAKRŠNA: Ty tomu říkáš rozpory, já tomu říkám nedostatek pochopení. Pouhé studium knih a realizace Boha nejsou nikdy, nikdy totéž. Pro realizaci Boha se musíte modlit, musíte meditovat. Musíte plakat jako dítě. Dítě pláče pro svou matku a získá ji. Když pláčete pro Nektar Božské Matky, bezpochyby ho získáte. Pijte, pijte Nektar Mé Matky Kálí, kolik chcete. Buďte nesmrtelné, mé sladké děti.  



* Toto tělo zde nebude dlouho

  :PROPERTIES:
  :genre: play
  :keywords:
  :cite-key: ddmm:19-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:20e1-cs
  :END:


SRI RÁMAKRŠNA
RAKHAL
NAREN
OSTATNÍ VYBRANÍ ŽÁCI



* Akt VII

  :PROPERTIES:
  :genre: play
  :keywords:
  :cite-key: ddmm:20-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:21-cs
  :END:


/(Sri Rámakršna s některými vybranými žáky)/

RÁMAKRŠNA: Mé zdraví se velmi rychle zhoršuje.

RAKHAL: Prosím, řekni nám, jak tě můžeme uzdravit.
 
RÁMAKRŠNA: To záleží na Vůli Boha.

NAREN: Vím, že tvá vůle se stala neoddělitelně sjednocenou s Vůlí Boha. 

RÁMAKRŠNA: v tomto těle žijí dvě osoby: Bůh v podobě Avatára a Bůh v podobě oddaného. Oddaní Avatára přicházejí s ním a odcházejí s ním. 

RAKHAL: Proto nesmíš sám odejít a nechat nás zde. 

RÁMAKRŠNA: Žebraví mniši se objevují naprosto nečekaně, zčista jasna. Zpívají a tančí a znovu zmizí naprosto nečekaně. Téměř nikdo není schopen rozpoznat jejich vnitřní duchovní pláč. Podobně se duchovní Mistři objevují a mizí, aniž by byli rozpoznáni.  /(Rámakršna na minutu zavře oči)/ Říkám vám všem, že život bez odříkání, není žádným životem.  Vzdejte se své nevědomosti. Vzdejte se svých naučených vědomostí. Vzdejte se toho, co máte a čím jste. 

NAREN: Když mluvím o odříkání, některé lidi to velmi odrazuje.  

RÁMAKRŠNA: Neboj se jich, Narene. Říkej to, co musíš říci. Právě díky odříkání můžeš a dokážeš realizovat Boha. /(pohladí Narena)/ Velkého.

NAREN /(s úsměvem)/: Co tím myslíš -- „velkého“?

RÁMAKRŠNA: Velkého odříkání jsi dosáhl. Mnohokrát jsem ti řekl, Narene, že jsi přišel na svět pro mě. 

NAREN: Nerozumím úplně tomu, co říkáš. Prosím, vysvětli mi to. 

RÁMAKRŠNA: Jsi zde na zemi, abys mě projevil. Dal jsem ti už všechno, co mám. Nic mi nezbylo.  

NAREN: Znamená to, že mám uvěřit všemu, co mi říkáš? 

RÁMAKRŠNA: Nejenom, že mi uvěříš, ale přesvědčíš celé lidstvo o tom, kdo jsem. 

NAREN: Ty mluvíš. Já poslouchám.

RÁMAKRŠNA: To je pravda. Brzy ale budeš jednat. 

NAREN: Z prachu svých nohou můžeš dát zrození miliónům Narenů, jako jsem já. 

RÁMAKRŠNA: Přestaň, přestaň. Přišel jsi ze samotného Srdce Boha, ze samotného Dechu Boha. Narene, můj Narene, s tebou jsem úplný.

NAREN: Thákure, ve tvém srdci je mé naplnění. U tvých nohou je má dokonalost. /(položí se k Rámakršnovým nohám)/



* Skon Sri Rámakršny


  :PROPERTIES:
  :genre: play
  :keywords:
  :cite-key: ddmm:22-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:23e1-cs
  :END:


SRI RÁMAKRŠNA
SARADA DÉVÍ
PRVNÍ ŽÁK
DRUHÝ ŽÁK
TŘETÍ ŽÁK
OSTATNÍ ŽÁCI
NAREN



* Akt VIII

  :PROPERTIES:
  :genre: play
  :keywords:
  :cite-key: ddmm:23-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:24-cs
  :END:


/(Den Sri Rámakršnova skonu. Jeho žáci a duchovní družka,  SARADA DÉVÍ, stojí u jeho lůžka. Tři žáci stojí kousek dál od ostatních.)/

PRVNÍ ŽÁK: Bolí mě vidět našeho Mistra v takovém stavu. Jeho křehká schránka je méně spolehlivá než člun zmítaný bouří. 

DRUHÝ ŽÁK: Když se člověk podívá hluboko dovnitř, i nyní vidí jeho pravou božskou osobnost. Dokonce ani teď není možné pochybovat o jeho velikosti. V jeho učení je nesmírná Vůle, která dokáže zahýbat světem. 

TŘETÍ ŽÁK: Žádný mladý Ind z přicházející generace si nemůže myslet, že unikne jemnému vlivu Sri Rámakršny Paramahansy.

PRVNÍ ŽÁK: Rámakršna bude připadat jednomu člověku jako muž zmítaný emocemi, druhému jako muž hořící touhou po Bohu, třetímu jako muž filosofické moudrosti, čtvrtému jako muž jedinečné upřímnosti. 

DRUHÝ ŽÁK: Je přirozené, že různí lidé budou mít na jeho osobnost různé názory. Protože v případech, jako je on, není možný bezchybný intelektuální posudek a jakýkoliv náš lidský názor smutně selže, aniž by nám dal nějakou uspokojivou odpověď. 

TŘETÍ ŽÁK: nikdo ale nebude nikdy váhat, aby o něm mluvil jako o nejmilovanějším dítěti božské matky kálí. jediným cílem jeho života bylo nemít nic jiného, než neustálou jednotu s matkou kálí. tento cíl naplnil. poselství jeho života se dá shrnout jediným slovem: Matka. 

PRVNÍ ŽÁK: Je to také Rámakršna, kdo ženám prokazoval největší úctu, jakou kdy svět viděl. Cítí, že ženy jsou ztělesněním Božské Matky a jedná s nimi jako s bohyněmi. Svou duchovní družku, SARADA DÉVÍ, uctívá jako samu Božskou Matku.  

DRUHÝ ŽÁK: Vyšší vědomí, které neustále zaplavuje mysl a srdce Sri Rámakršny má mimořádný vliv nejen na nás, jeho žáky, ale na všechny lidi kolem něho. Každého pozvedne nad běžnou úroveň, aby zakusil božskou sladkost Nebe. Sám jeho život je nejlepším důkazem pro ty, kteří věří v Božské jen napůl nebo v něj nevěří vůbec. 

TŘETÍ ŽÁK: Je to člověk, který přesvědčivým hlasem prohlásil, že nejen on sám viděl Všemohoucího, ale mohl ho i ukázat svému milovanému žáku Narenovi. 

/(Když zaslechne Narenovo jméno, otevře Rámakršna oči.)/

RÁMAKRŠNA /(lítostivě)/: Narene ... Narene, proč mlčíš? Vypadáš zmatený, skoro bezradný. Vím, co si myslíš.  Pořád o mě pochybuješ, Narene?

/(Naren přistoupí blíže ke svému Mistrovi, ale dále mlčí..)/

RÁMAKRŠNA: Ten, kdo je Ráma, ten, kdo je Krišna, v jedné podobě je Rámakrišna. 

/(Se slzami se, Naren pokloní  Sri Rámakršnovi a dotkne se jeho nohou.)/

NAREN: Už o tobě nikdy nebudu pochybovat, Thákure. Ve tvé přítomnosti jsem pochopil, že člověk může být dokonalý dokonce i v tomto těle. Avatáři jako jsi ty, ó Mistře, přicházejí s cílem pozvednout lidstvo a posunout dále jeho pokrok v procesu evoluce. Pokračuješ v konání dobra pro lidstvo ve svém pozemském těle, dokud je to v zájmu lidstva. Jsi osvobozený od výsledků svých činů, dobrých nebo špatných, velkých nebo malých. 

SARADA DÉVÍ: Teď, když má Kálí—Rámakršna má odejít na onen svět, nesnesitelná bolest mučí mé srdce. 

/(začne hořce plakat)/

/(k překvapení všech se Rámakršna lehce nadzdvihne)/

RÁMAKRŠNA: Proč pláčeš tak hořce? Nechávám s tebou Narena. 

SARADA DÉVÍ: Ano, můj Božský Pane, máš pravdu. Ty jsi semínkem zasetým do půdy světa a náš Naren je bohatou úrodou, kterou lidstvo sklidí.  Thákur je Inspirace, jeho Naren je její Vyjádření. Takže lidstvo bude mít jak Inspiraci, tak její Vyjádření, jako své nevyčíslitelné bohatství. /(pokloní se Rámakršnovi)/ Sláva tobě, ó, Thákure. V tobě nacházíme vítězný živý příklad pravdy, kterou učíš. Tobě vzdáváme svou nejhlubší úctu. Naše srdce cítí, že ti patří nekonečno a že nekonečno je věčným Domovem tvého Srdce. 

/(Sri Rámakršna opustí tělo)/



* Vivékánanda čeká na vnitřní poselství

  :PROPERTIES:
  :genre: play
  :keywords:
  :cite-key: ddmm:25-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:26e1-cs
  :END:


VIVÉKÁNANDA
POSLÍČEK



* Akt IX

  :PROPERTIES:
  :genre: play
  :keywords:
  :cite-key: ddmm:26-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:27-cs
  :END:

/(Madras. Vivékánanda ve svém pokoji.)/

VIVÉKÁNANDA /(sám k sobě)/: Nerozhodl jsem se odjet do Ameriky proto, abych ukojil svou mentální zvědavost. Ne, ne proto, abych ve světě způsobil rozruch. Tiché požehnání mého Mistra ve mně zažehlo plamen inspirace, abych se podělil o jeho světlo se zemí i s duší Ameriky.  Žádná země není napřed ve všech oblastech života. Pokud jde o duchovnost, Američané jsou daleko za námi, ale jejich společnost je mnohem vyvinutější než naše. Východ ztratil tím, že se odklonil od materialismu; Západ tím, že zůstal nedotčený duchovností. Hluboce cítím, že nejvyšší potřebou světa je šťastné manželství jich obou. Život bez duchovnosti je stejně chudý, jako život bez materiálních prostředků. Proto Východ potřebuje dobít dynamismem Západu a Západ musí být inspirován starověkou moudrostí Východu. Naučíme je své duchovnosti a sami vstřebáme to nejlepší z jejich společnosti. Sri Rámakršna došel k syntéze většiny hlavních světových náboženství svým přímým a okamžitým pochopením Pravdy obsažené v každém z nich. Pronikl pod povrch každého náboženství, uchopil jeho podstatu a stal se dokonalým ztělesněním každé konkrétní cesty k Nejvyššímu. Jeho učení je vysvětlováno tím nejjednodušším jazykem, slovy, která přímo vletí do srdcí lidí. Požehnání, které díky jemu, díky jeho jedinečnému, všeobjímajícímu soucitu získala a bude získávat nejenom Indie, ale i celý svět, se nic nevyrovná.  Považuji svět za svou rodnou zemi a lidstvo za své bratry a sestry. Ať se děje cokoliv, sloužit jim s duši rozechvívajícím poselstvím svého Mistra je mé jediné náboženství.
 
Ale nyní v předvečer svého odjezdu do Ameriky jsem se rozhodl, že pojedu za moře pouze, když dostanu nějaké konkrétní znamení od svého Mistra. Jsem si jistý, že by Thákur souhlasil s mou cestou do Ameriky, kdyby byl ještě naživu. Počkám ale na nějaké znamení od něj. 




* Scéna II

  :PROPERTIES:
  :genre: play
  :keywords:
  :cite-key: ddmm:28-cs
  :END:

/(o týden později)/

VIVÉKÁNANDA: Celý týden jsem čekal na nějaké konkrétní znamení od svého Mistra, ale zbytečně. /(odmlčí se)/ Protože má duchovní Matka a Můj Mistr jsou zcela sjednoceni, požádám o svolení odjet do zahraničí ji. Napíši dopis Sri SARADA DÉVÍ odsud z Madrasu.

/(posadí se a začne psát dopis)/



* Scéna III

  :PROPERTIES:
  :genre: play
  :keywords:
  :cite-key: ddmm:29-cs
  :END:


/(o několik týdnů později)/
/(Naren zpívá:)/


#+BEGIN_VERSE

/Ore mor kheya ore mor neye/
/Ore ananda bani/
/Niye jao mor trishita kshudhita/
/Supta chitta khani/

[Ó má lodi, ó můj Lodivode, ó Poselství 
Transcendentální Blaženosti, nes mě. 
Mé srdce je hladové a žíznivé,
a zároveň hluboce spí. 
Nes mé srce k druhému pobřeží.]

#+END_VERSE

VIVÉKÁNANDA: Stále ještě jsem nedostal odpověď od své božské Matky. Ale dnes v noci jsem měl velmi důležitý sen, ve kterém jsem viděl Sri Rámakršnu, jak putuje na Západ přes vlny a vodu. Vyložil jsem si to jako souhlas s mým plánem.  

/(Vstoupí poslíček. Podá Vivékánandovi dopis.)/

VIVÉKÁNANDA: Děkuji ti.

/(poslíček odejde)/

VIVÉKÁNANDA: A! To je od mé božské Matky! /(čte dopis)/ Získal jsem srdečné svolení od své duchovní Matky.  Nyní se vydám na cestu do Ameriky se zdvojenou vírou.  Duchovní síla  Sri Rámakršny si navždy udrží svůj dynamismus.  Rozšíří se daleko za stísněné hranice jedné malé provincie, jedné země, jednoho kontinentu. Věhlas učení mého Mistra se bude šířit do všech stran, dotkne se srdce světa a probudí jeho spící duši. 



* Narene, jsi Thákurovým slibem

  :PROPERTIES:
  :genre: play
  :keywords:
  :cite-key: ddmm:30-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:31e1-cs
  :END:


NAREN
RAKHAL
Několik bratrů žáků



* Akt X

  :PROPERTIES:
  :genre: play
  :keywords:
  :cite-key: ddmm:31-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:32-cs
  :END:


/(Naren právě přijel z vlakového nádraží. Vrátil se z triumfální cesty na Západ. Rakhal se s ním přišel pozdravit s několika dalšími bratry žáky. Všichni Narena vynášejí do nebes. Rakhal a bratři žáci zpívají:)/


#+BEGIN_VERSE

/Deshe deshe ghure berai deshe deshe/
/Premer shikha bahan kare hese hese/
/Sakal desher gopan katha/
/Sakal praner byakulata/
/Ek halo aj asim pathe/
/Alinganer alor brate/
/Hiya tarir majhi tomai bhalobese/

[Touláme se ze země do země,
nesouce s úsměvem a úsměvem
plamen Božské Lásky.
Tajná myšlenka každé země
a touha každého života se staly jedním.
Na cestě Nekonečnosti,
v objetí božího slibu Světla Nejvyššího,
ó kormidelníku Lodi mého Srdce,
milováním Tebe dokážeme vše.]

#+END_VERSE


/(Rakhal dává Narenovi girlandu)/

NAREN: Rakhale, ty si zasloužíš tuhle girlandu. Ty jsi syn Thákura. Thákur nazýval svým synem jen tebe. /Guruvat guru putreshu./ “Guruův syn je jako sám Guru.” Takže tu girlandu si zasloužíš ty. 

RAKHAL: /Jaishtha vrata sama pita/. “Starší bratr je jako vlastní otec.” Jsi starší než já. Jsi jako můj otec. Ty si zasloužíš girlandu a já ti ji dám kolem krku.  

NAREN: Ne, Rakhale. Thákur říkával, že ty máš nejvyšší zážitky. Tvoje zážitky přesahují všechny naše. Ty jsi Raja, Král. Jsem na tebe tak hrdý, na tvá duchovní dosažení.

RAKHAL: Narene, Thákur nám řekl, že ty nás povedeš. Budeme se na tebe vždy dívat, jako na svého nejdražšího vůdce. Budeme ti vždy k službám. Sloužit ti, potěšit tě, poslouchat tě bude vždy naše radost.  

NAREN: Rakhale, s výškou tvé duše a s dynamismem mé duše projevíme našeho Pána, Sri Rámakršnu, ve všech koutech Indie. A nejenom Indie, ale po celém světě.  V tobě je Thákurova vyrovnanost a mír. 

RAKHAL: V tobě je Thákurova hrdost a naplnění. Ty jsi Thákurův slib. 



* Narene, jsi má radost; jsi má pýcha

  :PROPERTIES:
  :genre: play
  :keywords:
  :cite-key: ddmm:33-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:34e1-cs
  :END:


SARADA DÉVÍ
První žák
Několik dalších blízkých žáků
NAREN


* Akt XI

  :PROPERTIES:
  :genre: play
  :keywords:
  :cite-key: ddmm:34-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:35-cs
  :END:


/(SARADA DÉVÍ s několika svými blízkými žáky)/

SARADA DÉVÍ: Už se nemohu dočkat, až uvidím Narena. Řekli mi, že zde brzy bude. Víte, jak tvrdě pro Thákura pracoval v Americe. Díky němu bude Thákur znám po celém světě. Jsem na svého Narena tak hrdá. 

PRVNÍ ŽÁK: Matko, je to všechno tvá Milost, všechno je Thákurova Milost. Díky tvé Milosti měl Naren úspěch v Americe, na Západě. Nebyl ničím, absolutně ničím, než vstoupil do tvého života. 

SARADA DÉVÍ: Ne, byl vším. Thákur ho přivedl z nejvyšších světů. Thákur mu dal vše před tím, než přišel na tento svět. A Thákurovo jméno je známé po celém světě pouze díky neutuchajícímu zasvěcení a aspiraci mého Narena. 

/(vstoupí Naren)/

NAREN: Matko, vrátil jsem se. /(položí se k nohám SARADA DÉVÍ)/ Matko, od této chvíle se nebudu dotýkat tvých nohou a nedovolím nikomu jinému, aby se dotýkal tvých nohou. Dotýkali jsme se Thákurových nohou a dávali jsme mu všechny své nečistoty a všechny své vitální touhy. Bezpodmínečně přijímal naše nečistoty a nevědomost až z toho zemřel. Nyní se nechci dotýkat tvých nohou a nechci, aby se kdokoliv jiný tvých nohou dotýkal. Vím, že když se dotkneme tvých nohou, okamžitě od nás odebereš všechny naše hříchy, stejně jako to dělal Thákur. A když od nás odebereš všechny hříchy, pak tě brzy ztratíme. Matko, nechci tě ztratit.  

SARADA DÉVÍ /(žehná Narenovi)/: Ty jsi nejdrazší syn Thákura. Navěky zůstaneš jeho nejdrazším synem. 

NAREN: Matko, mnohokrát, mnohokrát jsem pochyboval o Thákurovi, dokonce i v den, kdy opustil pozemskou scénu jsem o něm pochyboval. Ze své nekonečné štědrosti mě ale na své smrtelné posteli přesvědčil o tom, kým je. Matko, jsem tou nejmenší kapkou nekonečného oceánu soucitu, kterým je Sri Rámakršna. Matko, jsem tak hrdý na to, že jsem nikdy ani na vteřinu nepochyboval o tobě nebo tvé realizaci. Matko, Matko, v tomto životě budu zbožňovat jedině tebe. Jedině tví oddaní, tví žáci, tvé děti budou vybranými nástroji Boha. Cítím v tobě živoucí přítomnost Matky Kálí. Vidím tě jako Matku Vesmíru. Vidím tě jako nejvyšší Bohyni.  Vidím tě jako našeho Thákura.  Neseš prapor Thákurova světla. Matko, zůstávala jsi v ústraní. Jak se ale můžeš schovat před všemi svými milujícími dětmi?  Nemůžeš. V tobě je nejčistší a nejdokonalejší projevení Boha. V tobě, Matko, je má realizace.

SARADA DÉVÍ: Narene, Thákur ti dal svou nekonečnou lásku a svůj nekonečný zájem. Dal ti Vše, co bylo jeho. Já ti, můj Narene, dávám svou nekonečnou radost a svou nekonečnou hrdost.  Dávám ti Vše, co mám. 

/(Naren zpívá)/

#+BEGIN_VERSE

/He karuna sindhu/
/Ami taba bindu/
/Charan tale thai/
/Nitya jena pai/
/Jani janani jani/
/Tomai ami hani/
/Ananda indu/

[Ó Oceáne Soucitu,
jsem Tvá nejdrobnější kapka.
Svůj přístav hledám vždy u Tvých Nohou.
Vím, Matko, vím,
zraňuji Tě, ubližuji Ti,
svému Měsíci Blaženosti Světla.]

#+END_VERSE


* Dvě matky a jeden syn

  :PROPERTIES:
  :genre: play
  :keywords:
  :cite-key: ddmm:36-cs
  :END:



* Obsazení

  :PROPERTIES:
  :genre: note
  :keywords:
  :cite-key: ddmm:37e1-cs
  :END:


SARADA DÉVÍ, božská družka Sri Rámakršny a duchovní matka VIVÉKÁNANDy
VIVÉKÁNANDA
BHUVANÉŠVARÍ, fyzická matka VIVÉKÁNANDy
Přítelkyně BHUVANÉŠVARÍ



* Akt XII

  :PROPERTIES:
  :genre: section
  :keywords:
  :cite-key: ddmm:37e2-cs
  :END:



* Scéna I

  :PROPERTIES:
  :genre: play
  :keywords:
  :cite-key: ddmm:37-cs
  :END:


/(SARADA DÉVÍ a Vivékánanda venku v Belur Math)/

SARADA DÉVÍ: Narene, pověz mi něco o své matce.

VIVÉKÁNANDA: Božská Matko, tvůj nekonečný soucit osvěcuje můj život nevědomosti.  Chceš, abych mluvil o své fyzické matce. Když jsem byl malý, svěřoval jsem se jedině své matce. Říkal jsem jí všechno.  Jenom výjimečně, ve velmi vypjatých chvílích ztrácela svou trpělivost a víru. Často jsem zneužíval její laskavost a sladkost stejně jako teď zneužívám tvůj soucit a odpuštění.  

SARADA DÉVÍ: Narene, sladší než nejsladší je úsměv naší fyzické matky.  Hlubší než nejhlubší je její láska. Mocnější než nejmocnější je síla jejích požehnání. Větší než největší je její naděje pro její děti. Po své fyzické matce jsi zdědil nejen morální čistotu a smysl pro krásu, ale také mnoho intelektuálních schopností a mimořádnou paměť.  Její vliv nesmírně utvářel tvůj život a tvůj vliv hýbe světem. 

VIVÉKÁNANDA: Matko, má nejdražší duchovní Matko, Matko mé duše a mého věčného života, jakkoliv skvělá může být pozemská matka, její láska nemůže být srovnávána s nezaujatou láskou duchovní Matky. Je naprosto nezbytné cítit, že naše duchovní matka je naší pravou Matkou a že my jsme její pravé děti a božští bojovníci. 

/(Vstoupí Bhuvanéšvarí a její přítelkyně. Kráčejí směrem k Vivékánandovi a SARADA DÉVÍ, ale nevšímají si jich.)/

BHUVANÉŠVARÍ: Jsem ráda, že jsi se mnou jela do Belur Math podívat se na dílo mého syna Narena, na jeho velké úspěchy. 

Přítelkyně: Ano, všechny tyto nově postavené budovy a takové krásné okolí. 

BHUVANÉŠVARÍ: To všechno je dílo mého Narena. 

/(Vivékánanda uslyší svou matku a okamžitě se k ní otočí.)/

VIVÉKÁNANDA: matko, musím tě opravit. ne tvůj naren, ale její. /(ukáže na sarada dÉvÍ, která medituje.)/ tvůj naren by nikdy nedokázal takové věci.  Žiju mezi dvěma extrémy: naprostou neschopností a všemocnou silou.  Tvůj Naren nedokáže nic.  Nedokázal se postarat ani o svou matku a své mladší sourozence, když zemřel jeho otec. Naren mé božské Matky dokáže všechno.  Jedině její bezpodmínečné požehnání ze mě udělalo to, čím teď jsem. Její srdce je můj skutečný zdroj. Její nohy jsou můj jediný cíl.  

/(Naren zpívá)/


#+BEGIN_VERSE

/Ekla ami tomar kachhe jabona ma jabona/
/Ekla ami tomai kabhu bandhbona ma bandhbona/
/Tomar hiyar mauna bhasha/
/Ei dharanir dipta asha/
/Tomar praner premer dhara/
/Moder lagi bandhan hara/
/Ekla ami tomar kachhe jabona ma jabona/
/Sabar sathe tomai pabo ei shudhu mor sadhana/

#+END_VERSE


#+BEGIN_VERSE

[Nepřijdu k Tobě sám, Matko,
nepřijdu.
Nepřipoutám se k Tobě sám,
nepřipoutám.
Promlouvající ticho 
a zářící naděje tohoto světa
a proud nektaru Tvého Srdce
nebude mít pro nás nikdy hranice.
Nepřijdu k Tobě sám, Matko,
nepřijdu.
Dostanu Tě společně s ostatními:
to je jediná aspirace mého života,
jediná meditace, jediný Cíl.]

#+END_VERSE
