#+TITLE: Na křídlech stříbrných snů
#+AUTHOR: Sri Chinmoy
#+LANGUAGE: cs



* Index

  :PROPERTIES:
  :BOOK-NUMBER: 
  :AUTHOR: Sri Chinmoy
  :ORIGINAL-EDITION: Nil
  :YEAR: 1997
  :PUBLISHER: Madal Bal
  :CITE-KEY: JSD-cs
  :GENRE: qa
  :KEYWORDS:
  :END:



* Autorův úvod

  :PROPERTIES:
  :GENRE: preface
  :KEYWORDS:
  :CITE-KEY: JSD:1e1-cs
  :END:

Knihy o snech nemohou být nikdy, nikdy přesné. Když někdo vidí svůj sen, je to jedna věc; když o tom poví ostatním, stane se zcela odlišnou. To je hlavní důvod, proč okultisté a ostatní shledávají obtížným sny správně vyložit. Sen někoho je jedna věc, ale když o tom řekne někomu dalšímu, stane se to zcela rozdílné nebo nejasné. Pak se musí okultista velmi silně koncentrovat, aby mohl říct, ze které úrovně sen pochází.

Existuje mnoho světů snů. Tak jako je sedm vyšších světů a sedm nižších světů, je také mnoho světů snů. Vidí-li někdo sen v určitém světě, tehdy bude jeho význam jednou věcí, a pokud jej uvidí ve vyšším snovém světě, bude to něco úplně jiného.

Četl jsem pár knih o snech. Smál jsem se a smál, jak byly některé z nich absurdní. Ale teď jsem napsal knihu o snech sám, a musím se smát sám sobě, protože jediné, co mohu dělat je, že vyjádřím jen hlavní podstatu snů.



* Poznámka editora

  :PROPERTIES:
  :GENRE: note
  :KEYWORDS:
  :CITE-KEY: JSD:1e2-cs
  :END:

Na následující otázky Sri Chinmoy odpovídal v posledních letech na různých místech. Jména těch, kdo se ptali, nebyly zaznamenány. 



* Co je to sen?

  :PROPERTIES:
  :GENRE: qa
  :KEYWORDS:
  :CITE-KEY: JSD:1-cs
  :END:

/Sri Chinmoy:/ Dnešní sen je zítřejší skutečností. Proč? Protože sen přichází ze světa, který je živoucí a hmatatelný. Svým omezeným vědomím jej možná nerozeznáme, ale když meditujeme, vstupujeme vědomě do mnoha vyšších světů. Právě skutečnost těchto světů do nás vchází v našich snech.

To, co nazýváme zde na zemi snem, je v nějakém jiném světě skutečností. Je to skutečnost sama o sobě, když ale přijde k nám, jsme jí cizí a ona je cizí nám. Když máme sen, je to jako první setkání dvou cizích lidí. Poněvadž jeden druhého nezná, mohou být velmi zmatení a jeden druhým překvapení. Jakmile však začnou žít společně, nezůstávají již déle cizinci. Zpočátku, když skutečnost přijde poprvé a dotkne se pozemské úrovně, v níž žijeme, vnímáme ji jako sen. Jdeme-li však k jeho zdroji, spatříme, že tam je již skutečností. A když s námi sen na určitou chvíli zůstane, tehdy se stává skutečností také zde. 

Obyčejný člověk považuje sen za cosi naprosto odděleného od svého života. Má pocit, že žije ve skutečnosti, zatímco sen nemá se skutečností nic společného. Je to cosi sladkého, cosi vzácného, cosi povzbuzujícího, cosi inspirujícího a tak dále, není to však pro něj ničím víc. Má-li však sen duchovní člověk, může okamžitě cítit, že jeho sen je předchůdcem skutečnosti. Cítí, že každý sen je schůdkem vedoucím směrem k jeho božskému Cíli.



* Odkud sny přicházejí?

  :PROPERTIES:
  :GENRE: qa
  :KEYWORDS:
  :CITE-KEY: JSD:2-cs
  :END:

/Sri Chinmoy:/ Je mnoho světů, které nejsou viditelné našim lidským očím, a sny přicházejí z těchto světů. Některé sny se odehrávají na vitální úrovni. Tyto sny jsou velice často zmatené, protože na vitální úrovni, která je světem potěšení, není mnoho světla. Ve snech z vitálního světa je množství pohybu a velké vzrušení. Sny, které přicházejí z vyšších světů, jsou zářivé, nemají však v sobě žádný rozruch. Když budeme mít sen z vitální úrovně, uvidíme neustálý pohyb. Bude to jako bitevní pole, kde je vše rozbité a zničené a kde jsou zabíjeni lidé. Když máme sny přicházející z nižších světů, podvědomých či takzvaných nevědomých světů, musíme cítit, že tyto sny nemají žádnou cenu. Nemohou změnit naši povahu. Nemohou nás inspirovat. Nedokáží nám dát žádnou naději pro naše budoucí naplnění. Nejlepší věc, kterou můžeme udělat, je na ně zapomenout. 

Pokud sen přichází z mentální úrovně, bude v něm určitá rovnováha -- ne úplná rovnováha, ale trocha rovnováhy, trocha klidu a ticha. Přichází-li z psychické úrovně, ucítíme náklonnost, sladkost, soucit a zájem o věci či osoby, které vidíme. A pokud přichází z úrovně duše, bude sen veškerým světlem, blažeností a mírem. 

Když máme sen z nižších světů, nemusíme si přát se s ním ztotožnit, protože nás může velmi polekat. Takovýto sen k nám přichází jako hrozba. Avšak sen, který přichází z vyšších světů, přichází jako pozvání. Takovéto sny jsou předchůdci skutečnosti. Získáme vnitřní radost a vnitřní uspokojení a okamžitě v nich ucítíme svou identitu. Pak musíme do této skutečnosti vstoupit a vrůst do ní. 

Pokud meditujeme, dokážeme do světů snů vcházet vědomě. Zatím jsou pro nás světy snů čímsi mlhavým, nejistým a do určité míry temným. Jakmile je však budeme studovat, můžeme se o nich dozvědět spoustu věcí.[fn:1]


[fn:1] Kniha Sri Chinmoye „Colour Kingdom“ [Království barev) nám vysvětluje vnitřní význam 52 barev.



* Můžeme se ze svých snů poučit?

  :PROPERTIES:
  :GENRE: qa
  :KEYWORDS:
  :CITE-KEY: JSD:3-cs
  :END:

/Sri Chinmoy:/ Ze svých snů se můžeme dozvědět mnoho, musíme však vědět, z jaké úrovně vědomí sen přichází. Pokud přichází z nižší vitální úrovně, tehdy jej musíme odehnat. Když se nám zdá, že nás někdo zabíjí anebo že my zabíjíme někoho, je absurdní věnovat tomu pozornost. Sny z nižší vitální úrovně jsou nevýznamné a zbytečné. Není nic, co bychom se z nich mohli dozvědět. 

Přichází-li však sen z intuitivní úrovně, z úrovně psychické, z vyšší mysli, nadmysli, osvícené mysli, tehdy mu musíme věnovat pozornost. Jestliže vidíme, že máme schopnost nebo potřebu pomoci někomu v jeho meditaci anebo pozvednout jeho vědomí, tehdy musíme takovému snu věnovat náležitou pozornost. 

Snů, které k nám přicházejí z vyšší úrovně, dobrých snů, božských snů, si musíme cenit. Máme-li takovýto sen, můžeme se pokusit urychlit jeho proměnu ve skutečnost. Jako duchovní lidé, jako hledající, chceme vytvářet mír. To by mělo být naším nejvyšším snem. Budeme vzývat mír shůry a pak jej nabízet lidstvu. Proto jsou naše vyšší sny, božské sny, nanejvýš vítány, ničivé sny, nižší vitální sny, ale musíme odehnat.



* Když má někdo sen, uskuteční se tato událost?

  :PROPERTIES:
  :GENRE: qa
  :KEYWORDS:
  :CITE-KEY: JSD:4-cs
  :END:

/Sri Chinmoy:/ Neexistuje žádné pevné a neměnné pravidlo. Musíte vědět, o jaký druh snů se jedná. Někdy jde o samé neskutečné sny, které přicházejí z podvědomé úrovně. Řekněme, že máte chuť na kuře, ale žádné neseženete. V noci může být tato touha přenesena do snu a v tom snu budete jíst kuře. Takový druh snu není skutečným snem. Je to jen nevyplněná touha, která přichází z podvědomé úrovně. Velmi často toto vidíme ve stavu snění.

Některé sny jsou divné. Ve vitálním světě není vědomí čisté, a tak sny budou plné chaotických, smíchaných, hloupých věcí. Sny tohoto druhu se dějí ve vitálním světě. 

Ale existuje mnoho dobrých snů, reálných snů. Jsou to poslové reality. Sny jsou realita v jiném světě, nad fyzickým světem. Pokud máte dobrý sen, berte to jako realitu. Ale pokud máte špatný sen, vezměte ji jako mentální halucinaci a prostě ji vyhoďte. 

Někdy se sny jsou zničeny dříve, než se dotknou fyzického světa. Na cestě do fyzického světa jsou zničeny na vitální úrovni; proto se neuskuteční.

Sny, které máme v časných ranních hodinách mezi třetí a čtvrtou, v /Brahma Muhurta/ či Hodině Boha, se pravděpodobně zhmotní, avšak tyto sny musí být správně střeženy před nečistými myšlenkami. A také máte-li sny při zatmění Měsíce nebo Slunce, tyto sny se obvykle vyplní. 



* Jak se sny zhmotňují? Můžeme jim v tom zabránit?

  :PROPERTIES:
  :GENRE: qa
  :KEYWORDS:
  :CITE-KEY: JSD:5-cs
  :END:

/Sri Chinmoy:/ Existuje mnoho světů. Sen je událost, která vzniká v psychickém světě, mentálním světě, vitálním světě nebo v některém jiném světě.

Když se sen odehrává v mentálním světě, před sestupem do fyzického světa musí sejít pro projevení nejdříve do vitálního světa. Fyzický svět je tím posledním světem, ve kterém jej vidíme. 

Je to, jako když slézáme ze stromu. Když se stane událost v mentálním světě, po určité době chce sestoupit na úroveň vitálního světa a odtud chce přijít dolů do fyzického světa.
 
Často se však stává, že se v mentálním světě odehraje nějaká událost, ke které ve fyzickém světě nikdy nedojde. Pokud ji vitální svět odmítne, může zabránit tomu, aby k této události došlo. Vitálno je jako stráž či voják. Pokud to vitálno povolí, tehdy se daná událost může nakonec odehrát i ve fyzickém světě. Avšak mnohokrát jsou sny ve vitálním světě zničeny dříve, než dosáhnou fyzické úrovně. 

Sny potřebují vhodnou příležitost, aby vstoupily do vitálna, a odtud, dostanou-li další příležitost, vstoupí do fyzického. Když vitálno otevře své dveře, událost ze snu přichází do fyzického a zhmotňuje se. Stejně je tomu s nemocí. Nejdříve se odehraje v hlubších či vyšších oblastech a pak, když to vitálno povolí, se odehraje v hrubém fyzickém. Pokud vstoupí nemoc do mysli, můžeme jí zabránit, aby sestoupila do fyzického.

Velice často máme sny, na které si ráno nevzpomeneme, ale událost, která se stala, je nanejvýš autentická a nakonec se zhmotní. Také je však mnoho věcí, které se ve skutečnosti neutvářejí či neformují nejdříve v mentálním nebo psychickém světě. Mnoho událostí k nám může přijít přímo z Univerzálního Vědomí. Když dokáže fyzické rozevřít své vědomí jako pták křídla, stane se mnoho věcí. Může přitáhnout prožitky přímo z Univerzálního Vědomí, aniž by procházely myslí či vitálnem. A také chcete-li cosi vymazat v mentálním světě, musíte být schopni vstoupit do Univerzálního Vědomí a odtud přitáhnout energii. Jakmile máte jednou volný přístup do Univerzálního Vědomí, můžete jít a bojovat na mentální úrovni a zvítězit.



* Můžete vysvětlit, proč se děti ve spánku někdy smějí jako andělé a někdy pláčou?

  :PROPERTIES:
  :GENRE: qa
  :KEYWORDS:
  :CITE-KEY: JSD:6-cs
  :END:

/Sri Chinmoy:/ Když se děti smějí ze spaní, je to duše, která vyjadřuje svou radost způsobem viditelným na tváři. Na jejich tváři se plně projevuje psychická blaženost. Nejprve cítí radost, které si ani nemusí být vědomi a pak se sama projeví na jejich tváři. 

Proč dítě pláče? Jsou různé důvody, proč může dítě ze spaní plakat. V určitou hodinu může mít hlad či žízeň. Dalším důvodem je, že se dítěti může něco zdát. Dítě mezi čtvrtým a sedmým rokem bude mít sny téměř každou noc. Když my máme sny, které jsou ničivé, strašidelné nebo trýznivé, většinou nepláčeme nahlas. Víme, že budeme polekáni jen pár minut či vteřin. Avšak dítě cítí, že bylo napadeno, a neví, co je to za útok nebo kdy skončí. Cítí, že když bude plakat nahlas, někdo přijde a zachrání ho. 

Znám děti, které pláčou celou noc. Nejsou ani hladové ani nemají žízeň; jen mají sny. Tři noci jsem se koncentroval na takové dítě, abych zjistil, co se vlastně děje. Viděl jsem, že to je sen, který je příčinou jeho pláče. Ale rodiče nemohou chránit děti, aby neměly sny. Moudří rodiče jen přijdou a dítě utěší. 



* Mohou být sny v tak raném věku vzpomínkami na minulé životy?

  :PROPERTIES:
  :GENRE: qa
  :KEYWORDS:
  :CITE-KEY: JSD:7-cs
  :END:

/Sri Chinmoy:/ Někdy jsou vzpomínkami na minulé životy. Také pokud se ostatní členové rodiny hádají anebo když se hádají lidé v sousedství, tyto vibrace zůstávají v atmosféře. Tehdy může dítě trpět, protože je nejslabší v rodině. Vědomě nemusí o těchto hádkách ani vědět, hádají-li se však jeho rodiče nebo bratři a sestry, tyto špatné vibrace mohou vstoupit do jeho vědomí a dítě může trpět.



* Jednou, když jsem byl v meditativním vědomí, tak jsem ve snu viděl starodávný chrám, kde mnoho lidí uctívalo sochy. Rozeznal jsem všechny tváře, které jsem viděl. Jaký to má význam?

  :PROPERTIES:
  :GENRE: qa
  :KEYWORDS:
  :CITE-KEY: JSD:8-cs
  :END:

/Sri Chinmoy:/ Nebyla to vaše představivost. Byli to lidé, které jste znal ve svých dřívějších inkarnacích; někteří vám byli velmi blízcí a někteří byli jen známí.



* Ale co je dobrého na tom, mít sny jako tento?

  :PROPERTIES:
  :GENRE: qa
  :KEYWORDS:
  :CITE-KEY: JSD:9-cs
  :END:

/Sri Chinmoy:/ Takovýto druh snů vám umožní pocítit, že toto není vaše první nebo poslední inkarnace. Předtím jste byl něčím a znal jste některé lidi. Pokud to nebyli dobří lidé, v této inkarnaci poznáte lepší lidi. Takto vás to povzbuzuje. Pokud jste něco neudělal v minulosti, můžete to udělat nyní, a neuděláte-li to nyní, můžete to udělat zítra. To je účel reinkarnace -- pokud jste něco nedodělal, bude vám dána příležitost v dalším životě.

Pokud jste včera viděl na ulici neaspirujícího člověka a dnes znovu spatříte tohoto člověka ve snu, jaký užitek z toho získáte? Když jste jej viděl včera, nezískal jste nic. Tím, že o něm máte sen, stále nic nezískáváte. Pokud to byl ale člověk duchovní, upřímný a aspirující, získal jste inspiraci, když jste jej viděl. A pokud v noci vidíte ve snu stejného člověka, získáte znovu inspiraci. Pokud vidíte aspirující lidi, je to požehnání. Když však během dne vidíte neaspirující lidi, je to marnění času. A vidíte-li tyto lidi v noci, je to také marnění času.



* Během uplynulých pěti měsíců jsem zažil dvě mandaly; první z nich byla vize ze všech lidí, které jsem znal, a druhá byla vize modrého lotosu. Můžete mi vysvětlit jejich příčinu?

  :PROPERTIES:
  :GENRE: qa
  :KEYWORDS:
  :CITE-KEY: JSD:10-cs
  :END:

/Sri Chinmoy:/ Jsou samovysvětlující. Cvičil jste s / mandalami / a získal jste vizi o předchozích inkarnacích. Zde je důkaz, že máme předchozí inkarnace. Vaše duše k vám přinesla osoby, se kterými jste spojen. 

Modrý lotos, který jste viděl, je modrý lotos vědomí. Voda je vědomí. Modrý lotos je znamením nekonečného Vědomí uvnitř nás. Když se květ lotosu rozvíjí lístek po lístku, znamená to, že hledající vstupuje do nekonečného Vědomí. Modrá znamená nekonečno a lotos znamená Vědomí. Nekonečné Vědomí rozkvétá v podobě modrého lotosu.



* Vždy jsem měl velký zájem o filozofii. Jednou jsem během mého spánku cítil, že Socrates a Ben Franklin byly dvě inkarnace jedné duše. Můžete věřit snu, který byl tak jasný?

  :PROPERTIES:
  :GENRE: qa
  :KEYWORDS:
  :CITE-KEY: JSD:11-cs
  :END:

/Sri Chinmoy:/ Záleží na vašem osobním vývoji. Dnes jste řekl, že Sokrates byl Benjamin Franklin; zítra můžete říct, že to byl Aristoteles nebo někdo jiný, a mnoho jmen projde vaší myslí. Pokud je to jen obyčejný sen nebo druh záblesku, pak mu prosím nedávejte žádný význam. Ale pokud je to jasné jako vize, pak si můžete říct, že je na tom něco pravdy, a můžete z toho něco získat.

Duchovní život je něco mnohem hlubšího než filozofický život. Filozofie může přijít až ke dveřím Božího Paláce, ale nemůže vstoupit dovnitř, zatímco spiritualita může vstoupit do Božího Paláce. Filozofie pomáhá; vytváří jakýsi vyšší smysl. Ale skutečné vnímání Boha, pocit, že jsme s Bohem jedním, nemůže nikdy dosáhnout. Je to jen naše duchovní praxe, náš duchovní život, který to může docílit.



* Jaký je vztah mezi našimi sny a skutečností?

  :PROPERTIES:
  :GENRE: qa
  :KEYWORDS:
  :CITE-KEY: JSD:12-cs
  :END:

/Sri Chinmoy:/ Sen, který pochází z podvědomého světa, kde se hádáme, bojujeme a děláme mnoho nebožských věcí, není třeba, aby se naplnil. Ale sen, který pochází z vyšších světů je nucen se projevit. Dnešní sen je zítřejší skutečností. Proč? Protože tento sen přichází ze světa, který je živoucí a hmatatelný. S naším omezeným vědomím si to neuvědomujeme. Ale když meditujeme, vědomě vstupujeme do mnoha vyšších světů a reality těchto světů do nás vstupují v našich snech.

Obyčejný člověk vidí sen jako něco zcela odděleného od zbytku jeho života. Cítí, že žije v realitě, zatímco sen nemá s realitou nic společného. Sen je něco sladkého, něco vzácného, něco povzbuzujícího, něco inspirujícího, a tak dále, ale nemá pocit, že je to víc než toto. Ale když má sen duchovní člověk, okamžitě cítí, že jeho sen je předzvěstí skutečnosti. Cítí, že každý sen je odrazovým můstkem k jeho božskému Cíli.



* Jak bychom měli reagovat na sny z nižších světů?

  :PROPERTIES:
  :GENRE: qa
  :KEYWORDS:
  :CITE-KEY: JSD:13-cs
  :END:

/Sri Chinmoy:/ Když máme sen z nižších světů, nechceme se s ním ztotožnit, protože jsme jím vystrašeni. Sen k nám přichází jako hrozba. Ale sen, který pochází z vyšších světů, přichází jako pozvání. Dostáváme vnitřní radost a vnitřní uspokojení a cítíme tam svou identitu. Pak do něj musíme vstoupit a vrůst do něj.


* Když má někdo sen o svém duchovním Mistrovi, může se na něj spolehnout?

  :PROPERTIES:
  :GENRE: qa
  :KEYWORDS:
  :CITE-KEY: JSD:14-cs
  :END:

/Sri Chinmoy:/ Bohužel je možné, aby na sebe špatné síly vzaly podobu velké duchovní osobnosti nebo Mistra a objevily se ve snu. Někdy jsou úspěšné a napáchají mnoho špatných věcí. Jak můžete rozeznat pravého duchovního Mistra od nepřátelských sil? Když se ve snu zjeví špatná síla v podobě duchovního Mistra anebo velkého světce, první věcí, které si všimnete, bude její nečistota. Pokud vidíte, že zde není čistota, okamžitě poznáte, že to není Mistr, ale špatná síla v podobě Mistra. Mnohokrát se stalo, že na sebe negativní síly vzaly božskou podobu a zjevily se před hledajícím a on se těmto špatným silám poklonil. Nikdy, nikdy se nesmíte ve snu poklonit, dokud si nejste jisti, že ta daná osoba je skutečně váš Mistr či Kršna, Kristus, Buddha anebo nějaký jiný velký duchovní Mistr. Jinak vám tato zlá síla v okamžiku, kdy se sehnete a dotknete se jejích nohou, okultně odebere některé z vašich božských vlastností.

Když ve snu spatříte Mistra, nejdříve se podívejte, zda s sebou přináší záplavu čistoty a vůni květin nebo záři světla. Takovou čistotu nemohou nikdy přinést špatné síly. Ve chvíli, kdy cítíte naprostou čistotu a vůni květin, si můžete být jisti, že ten, kdo přišel, je božská osoba. Cítíte-li však nečistotu anebo jste-li poplašeni či vylekáni, tehdy si můžete být jisti, že je to zosobnění špatné síly.

Někteří lidé mají dobré sny o svém Mistrovi, zatímco jiní mají hloupé, nesmyslné sny, a pak jsou zmateni. Toto není chyba Mistra. Žák musí rozlišovat jedno od druhého.



* Co se odehrává, když se nám o vás zdá?

  :PROPERTIES:
  :GENRE: qa
  :KEYWORDS:
  :CITE-KEY: JSD:15-cs
  :END:

/Sri Chinmoy:/ Když se vám o mně zdá, celé vaše bytí je naplněno radostí, i když to vaše vnější bytost nemusí cítit okamžitě. Pokud však o mně nemáte sny, neznamená to, že jste neudělali žádný pokrok. Jestliže dobře meditujete, získáte stejný výsledek. Vidíte-li mě však ve snu, je to dobré znamení. Není to tak, že vás budu jen chválit. Někdy vás mohu pokárat. Tak jako kárám navenek, mohu kárat i vnitřně. V tom případě byste měli cítit, že to dělám pro vaše dobro. Když se vám o mně zdá, je to pro vás další příležitost. Ti, kteří žijí v mé blízkosti, mě vidí tolikrát ve fyzickém světě. Avšak svět snů je také svět, ve kterém se ke mně mohou lidé přiblížit.

Pokud mě vidíte ve snu k ránu, často to znamená, že vaše srdce nebo duše vyvinuly zvláštní úsilí, aby se mnou komunikovaly. Nebo se může stát, že jste nevyvinuli žádné úsilí, ale já vás chci vidět, protože cítím, že vaše srdce potřebuje zvláštní ošetření. To je důvod, proč mě vidíte.



* Guru, mám dotaz ohledně snu, který měl můj manžel. Není tvůj žák, ale měl o tobě sen. Zdálo se mu, že jsi ho navštívil a diskutoval jsi s ním o genetice a řekl mu, že pro duchovní rozvoj nejsou tak důležité životní podmínky.

  :PROPERTIES:
  :GENRE: qa
  :KEYWORDS:
  :CITE-KEY: JSD:16-cs
  :END:

/Sri Chinmoy:/ Vnější životní podmínky /mohou/ zvýšit něčí aspiraci a duchovnost a také je mohou zničit. Často ale dáváme našim vnějším podmínkám příliš velkou důležitost. Mnoho lidí na zemi přišlo na svět v obyčejné, neaspirující rodině, a přitom došli ve svém vnitřním životě velmi daleko a velmi hluboko. Stejně tak platí, že existuje mnoho lidí, kteří přišli na svět ve vysoké, duchovní rodině, a přesto vedli ten nejobyčejnější život.

Všichni duchovní Mistři mají bratry, sestry, přátele, příbuzné a tak dále, kteří žijí ve stejném prostředí jako oni. Ale o jejich přátelích nebo příbuzných nic neslyšíte. Když slyšíte o duchovním Mistrovi, také slyšíte o jeho nejmilejších žácích, kteří se stávají nesmrtelní. Mistrovy duchovní děti se staly jeho skutečnými dětmi, zatímco jeho vlastní fyzické děti nejsou nikde. Duchovní lidé kolem Mistra, kteří se s ním modlí a meditují, se staly jeho skutečnými dětmi.

Získáme-li od našich předků něco dobrého, můžeme to zvětšit. Ale také, i když nedostaneme jakoukoliv duchovní pomoc od našich předků, můžeme stále realizovat a projevovat Nejvyšší v případě, že duše vystoupí do popředí. Ale ti, kteří jsou určeni být duchovní a božští, nejsou závislí ani na členech rodiny, z níž pocházejí, ani na okolnostech jejich vnějšího prostředí. Jejich vnitřní síla je tlačí směrem k nejvyšší výšce a k projevení jejich božských vlastností.

/Ale byl to Nejvyšší v tobě, kdo navštívil mého manžela?/

/Sri Chinmoy:/ Má duše navštěvuje každého. Ne moje fyzické vědomí, ale má duše navštěvuje každého. A tak ho má duše navštívila. 



* Co bychom měli dělat, když máme děsivý sen, který předpovídá něčí smrt?

  :PROPERTIES:
  :GENRE: qa
  :KEYWORDS:
  :CITE-KEY: JSD:17-cs
  :END:

/Sri Chinmoy:/ Pokud máte děsivý sen, nevěnujte mu prosím žádnou pozornost. Například se vám zdá, že se ve vašem životě stane něco špatného. Jste-li vyděšení, pak jste již mrtví. Ale pokud nejste vyděšení, pak během několika hodin nebo několika dní, které leží mezi snem a skutečnou událostí, proti tomu můžete bojovat. A Boží milost je v té chvíli nucena přijít a pomoct vám. Předpokládejme, že máte sen, že váš přítel nebo příbuzný zemře, a váš sen je naprosto správný. Zítra určitě zemře; ale pokud máte strach už teď, tak dnes už je pro vás mrtvý. Pokud se snu odevzdáte, budete trpět zbytečně ještě před samotnou hodinou. Váš strach také okamžitě vstoupí do budoucí oběti a vytvoří pro něj další zátěž.

Co byste měli v té chvíli dělat, je snažit se bojovat proti možnosti jeho smrti pomocí modlitby a meditace. Modlete se k Bohu, "Viděl jsem to. Bože, zachraň ho, zachraň ho." Místo toho, abyste se báli, snažte se nabídnout své modlitby Bohu. Možná si myslíte, že modlitba je něco zženštilého nebo jemného. Ne! Vaše modlitba je vaše největší síla. Boží síla je Jeho Soucit a síla člověka je jeho modlitba. Nebo můžete meditovat. To bude ještě mocnější síla. Pokud budete bojovat a Boží Milost sestoupí, ujišťuji vás, že můžete odložit skutečnou smrt dané osoby. Mnohokrát se stalo, že se duchovním hledajícím zdálo, že jejich příbuzní zemřou a oni okamžitě začali meditovat a modlit se k Bohu. Poté sestoupila Boží milost. Ale Bůh nevymaže tento předpoklad. On jen oddálí skutečnou událost.

Proč Bůh aspirantovi v případech, jako je tento, pomůže? Bůh pomůže, protože Bůh není vázán kosmickými zákony. Kosmické zákony jsou stvořeny Bohem, a On může kdykoliv své vlastní zákony porušit. Pokud nemůže porušit své vlastní zákony, pak není všemocný. A vy můžete prostřednictvím vaší oduševnělé modlitby způsobit, že Bůh poruší svůj zákon. Bůh řekne: "Stane se to takto." Takto to zaznamenal. Ale když lidská modlitba vstoupí do Jeho srdce, tak může zrušit svůj vlastní příkaz.

Máte-li nadějné sny, osvěcující sny, povzbuzující sny, když vidíte, že se v životě vašeho přítele stane něco významného, to co byste měli udělat, je vědomě se pokusit ztotožnit svou duši s jeho duší. Jak to udělat? Skrze vaši meditaci. On nakonec dostane radost z přicházející události, protože patří jemu. Ale tuto radost jste z Boží milosti obdrželi před tím, než ji ve skutečnosti měl. Jste-li moudří, půjdete hluboko uvnitř a vstřebáte radost, kterou jste obdrželi, a zkusíte mu ji vnitřně nabídnout před tím, než ji dostane přímo od Boha.

V opačném případě, řeknete-li mu, "Víš, měl jsem o tobě nádherný sen," bude chvíli šťastný, a pak o vás začne pochybovat. Bude říkat: "Ach, to je všechno mentální halucinace." Navzdory vašemu nejlepšímu úmyslu jeho pochybovačná mysl na vaše povzbudivé zprávy vylije studenou vodu. Takže místo abyste mu to říkali verbálně, zkuste mu vědomě nabídnout radost ze snu prostřednictvím meditace. V té chvíli získáte další sílu. Předtím, než dostane zážitek z vašeho snu, který k němu přijde v podobě skutečnosti, získá vnitřní klid, vnitřní radost, se kterou nemohl počítat, protože jste ji do něj vložili, připravili ho na něco velmi vysokého, velmi významného a naplňujícího, co dostane. A když budete mít dobré sny o sobě, hluboko uvnitř se připravte, abyste byli připraveni, byli nachystaným nástrojem pro realitu a přijmuli realitu tak, jak by měla být přijata.



* Jak můžeme poznat, ze které úrovně naše sny přicházejí?
 
  :PROPERTIES:
  :GENRE: qa
  :KEYWORDS:
  :CITE-KEY: JSD:18-cs
  :END:

/Sri Chinmoy:/ Existuje sedm vyšších světů a sedm nižších světů. Když máme sny přicházející z nižších světů, podvědomých světů -- nebo můžete říct nevědomých světů -- musíme cítit, že tyto sny nemají žádnou hodnotu. Nemohou změnit naši přirozenost. Nemohou nás inspirovat. Nemohou nám dát žádnou naději pro naše budoucí naplnění. Když máme sen z vitální úrovně, budeme vidět, že sen bude v neustálém pohybu. Bude to jako na bojišti, kde je všechno polámané a rozbité a jsou tam zabíjeni lidé. Tyto sny nám v našem duchovním životě vůbec nepomohou. To nejlepší, co můžeme udělat, je na ně zapomenout. Pochází-li sen z mentální úrovně, tam bude nějaký klid, ne úplný klid, ale trochu klidu a ticha. Pokud pochází z psychické úrovně, budeme cítit náklonnost, sladkost, soucit a zájem o věci nebo osoby, které vidíme. A když přichází z úrovně duší, bude tam všude Světlo, Blaženost a Mír.



* Jak si můžeme vzpomenout na své sny, když se probudíme?

  :PROPERTIES:
  :GENRE: qa
  :KEYWORDS:
  :CITE-KEY: JSD:19-cs
  :END:

/Sri Chinmoy:/ Jsou lidé, kteří říkají, že nemají vůbec žádné sny, ale oni se mýlí. Oni mají sny, ale když se vracejí ze světa snů, úplně všechno zapomenou. Někteří lidé mají schopnost si na své sny vzpomenout, když se ráno plně probudí. Když cítíte, že jste měli sen, ale nemůžete si na něj vzpomenout, pokuste se soustředit na zadní část hlavy, na samý konec páteře. Pokud máte sny, projeví se buď prostřednictvím vaší fyzické mysli, anebo budou na určitou dobu, na několik hodin, nebo dokonce i na den či dva, zaznamenány na uvedeném místě ve vašem zátylku. Proto chcete-li si vzpomenout na jakýkoli sen, snažte se na toto místo soustředit a ciťte, že klepete na dveře. Když se dveře otevřou, budete schopni si na svůj sen úplně vzpomenout.



* Jaký je nejlepší způsob naučit se významu snů? Je k něčemu dobré číst o tom knihy?

  :PROPERTIES:
  :GENRE: qa
  :KEYWORDS:
  :CITE-KEY: JSD:20-cs
  :END:


/Sri Chinmoy:/ Pokud čtete knihy vykládající sny, každá z nich bude podobné události přisuzovat odlišný význam. Snad každá kniha má pravdu svým vlastním způsobem. Ale musíte získat svůj vlastní výklad vašich snů. Máte-li sen, snažte se cítit svou vlastní existenci ve snu; snažte se cítit, že jste v tomto snu vy sami. Pro ty, kdo denně meditují, to nebude obtížné, protože když meditujete deset nebo patnáct minut ráno nebo večer, rozšiřujete své vědomí.

Právě teď naše vědomí je rozděleno do tří částí. V tuto chvíli jsme v bdělém vědomí. Ale když budeme spát, budeme mít další vědomí: zdravý spánek, hluboký spánek. Pak máme třetí vědomí: stav snění. Ale ten, kdo medituje, rozšiřuje své vědomí, aby obsáhl všechny tři stavy.



* Je špatné modlit se pro duchovní sny?

  :PROPERTIES:
  :GENRE: qa
  :KEYWORDS:
  :CITE-KEY: JSD:21-cs
  :END:

/Sri Chinmoy:/ Pro běžného hledajícího není špatné modlit se k Bohu pro duchovní sny. Sny mohou být inspirující, stejně tak jako mohou být inspirující duchovní zážitky. Pokud však sny nemáte, pokud nemáte zážitky, neznamená to, že nejste určeni pro duchovní život nebo pro realizaci Boha. Jsou lidé, kteří si myslí, že Bůh je s nimi nespokojen, protože nemají žádné zážitky. Zdaleka ne! Bůh jimi může být nesmírně potěšen.

Dejme tomu, že chci dojít ke dveřím. Jsou dva způsoby. Jedním je jít tam vědomě. Má kalkulující mysl mi může říci, že musím udělat čtyři nebo pět kroků, abych se tam dostal. Každý krok je pro mě určitým zážitkem. Když jdu ke svému cíli, chce-li být má fyzická mysl přesvědčena v každém okamžiku, tehdy mohu říci, že první krok je prožitkem, druhý krok je prožitkem a tak dál. Pokud ale vím, že můj cíl na mě čeká, nemusím počítat každý krok anebo mít neustálé prožitky z každého kroku na cestě. Co je v mém případě nezbytné, je jen můj cíl. Prostě tam jdu a Bůh je na mě připraven.

Chcete-li mít sny či zážitky, mohou vám posloužit jako přípravné kroky, ale nejsou vůbec nezbytné. Lidská mysl chce být neustále přesvědčována, a když něco dělá, chce získávat radost z každého kroku. Pokud však žijeme v srdci anebo v duši, nemusíme zážitkům a snům věnovat takovou pozornost.

Bůh každého z nás připravuje jinak. Pokud nám nechce dát zážitky, které by nás přesvědčily, nevadí. Modlíme-li se však k Bohu pro přesvědčivé zážitky či sladké sny, není na našich modlitbách nic špatného. Nakonec přijde den, kdy nabídneme Bohu modlitbu nejvyšší: „Ó Bože, chceš-li, dej mi prosím sny. Chceš-li, dej mi prosím prožitky. Nechceš-li mi dát sny ani prožitky, je to v pořádku. Jen mě učiň hodným svého Soucitu. A nechceš-li mě učinit hodným svého Soucitu, je to rovněž na Tobě. Jen se mnou jednej podle své Vůle. Kéž se stane Vůle Tvá ve mně a mým prostřednictvím.“ Máme-li uvnitř takovouto modlitbu, Bůh k nám přichází a říká: „Nebuď žebrákem. Neplač pro sny, neplač pro zážitky. Vezmi si Mě, Skutečnost samotnou.“



* Jak můžeme mít duchovní sny?

  :PROPERTIES:
  :GENRE: qa
  :KEYWORDS:
  :CITE-KEY: JSD:22-cs
  :END:

/Sri Chinmoy:/ Chcete-li mít sladké sny, inspirující sny, měli byste co nejoduševněleji meditovat časně z rána, ve tři, ve čtyři hodiny. Pořádně se osprchujte a pak meditujte alespoň půl hodiny. Po meditaci si sedněte anebo lehněte a koncentrujte se na svůj pupek. V tu chvíli nemyslete na sny. Pokuste se cítit, že se vaše pupeční čakra otevírá. Zkuste si představit, že je v ní rychle se otáčející kolo. Protože jste půl hodiny meditovali, nemusíte se obávat, že do této čakry vstoupíte, i když je to vitální čakra. Pak jděte spát na půl hodiny nebo na čtyřicet minut. Je-li vaše meditace silná a pravá, pokud vychází z naprosté hloubky vašeho srdce, všechny sny, které po ní budete mít, budou božské, dynamické, krásné, oduševnělé. Budou o andělech a bozích nebo o vašem duchovním životě, anebo uvidíte něco povzbuzujícího a inspirujícího.

Chcete-li mít dobré sny před třetí hodinou, snažte se prosím meditovat na svůj pupek večer deset minut před spaním. Pupek je místo, kde začínají emoce. Emoce samy o sobě nejsou špatné, otázkou je, jak je používáme. Když máme lidské emoce, jen spoutáváme sami sebe i druhé. Máme-li však božské emoce, rozšiřujeme své vědomí. Pokud se deset minut soustředíte na své pupeční centrum, dokážete ovládnout své lidské emoce a povolit svým božským emocím, aby vystoupily ze srdce vzhůru k tomu nejvyššímu.



* Editor's note

  :PROPERTIES:
  :GENRE: note
  :KEYWORDS:
  :CITE-KEY: JSD:23e1-cs
  :END:

Sri Chinmoy vyzval k těmto otázkám 2. října 1973 během setkání v jeho centru v New Jersey.



* Loni, když jsem byl v Indii, jsem měl sen, ve kterém jsem slyšel vzdálenou hudbu, a když jsem se probudil, myslel jsem, že jsem buď mrtvý, nebo jsem v Nebi.

  :PROPERTIES:
  :GENRE: qa
  :KEYWORDS:
  :CITE-KEY: JSD:23-cs
  :END:

/Sri Chinmoy:/ Byl to nanejvýš mocný zážitek, který jste získal z hlubin své duše. Hudba, kterou jste slyšel, přicházela z duše. Vnější sluch tuto hudbu nedokáže ocenit, musí být oceněna naší vnitřní částí.
Když v běžném životě nižší vitálno nebo emocionální vitálno něco neoceňuje nebo se s tím neztotožňuje, okamžitě cítíme, že jsme mrtví. Když tělo a vitálno neoceňují hudbu duše, jsou pro tento druh hudby, která inspiruje a pozvedá naše vědomí, mrtvé. A stejně tak, je-li fyzické odděleno od duše, od hudby duše, světla duše, fyzické je duchovně mrtvé. Vy nejste mrtvý, ale když neaspirující tělo nepřijímá duši jako svůj zdroj, potom cítíte, že je jako mrtvý voják. Tak jako se říká, že ten, kdo ve svém životě vůbec necvičí duchovnost, je mrtvou duší.



* Z jaké úrovně jsou naše sny?
 
  :PROPERTIES:
  :GENRE: qa
  :KEYWORDS:
  :CITE-KEY: JSD:24-cs
  :END:

/Sri Chinmoy:/ Je mnoho světů, které nejsou viditelné našim lidským očím, a sny přicházejí z těchto světů. Některé sny se odehrávají na vitální úrovni. Tyto sny jsou velice často zmatené, protože na vitální úrovni, která je světem potěšení, není mnoho světla. Ve snech z vitálního světa je množství pohybu a velké vzrušení. Sny, které přicházejí z vyšších světů, jsou zářivé, nemají však v sobě žádný rozruch. Když máme sny z vyšších úrovní, ze světa duší, obvykle jim trvá delší dobu, než se projeví. 

Řeknete-li mi, jaký druh snů jste měli, budu vám schopen říct, ze které úrovně pochází. Někdy se vám bude zdát o tom, že létáte, jak se vám chce, jako pták nebo letadlo. Kroužíte nad střechami, dotýkáte se země a pak se opět vznášíte vzhůru. Můžete si myslet, že tyto sny přicházejí z vyšších světů, protože pokud jste schopni létat, musí to znamenat, že jste na velmi vysoké úrovni. Avšak ve skutečnosti se sny o létání odehrávají jen ve vyšším vitálním světě. Nelétáme na mentální úrovni nebo na nějaké jiné úrovni, ale jen na vyšší vitální úrovni. Jestliže máte sny o míru a světle, je-li celé vaše vědomí zaplaveno mírem, světlem či krásou, takový sen se odehrává v říši duše, a ne vitálna.
Takto mají všechny sny svou vlastní úroveň. 



* Co určuje, o čem sníme?

  :PROPERTIES:
  :GENRE: qa
  :KEYWORDS:
  :CITE-KEY: JSD:25-cs
  :END:

/Sri Chinmoy:/ Vaše vnitřní bytosti, vaše aspirace a celý vesmír ve vašem duchovním srdci určují, o čem sníte. Není-li však vaše aspirující srdce dostatečně velké, abyste se ztotožnili s Univerzálním Vědomím, tehdy budete mít pocit, že tyto věci přicházejí z vnějšku. Své aspirující srdce můžete zvětšit jen zvýšenou aspirací. Přijde doba, kdy se aspirující srdce stane jedním s Univerzálním Srdcem, které je zaplaveno světlem a blažeností. Je to toto Srdce, které určuje všechny povzbuzující sny, od těch nejvýznamnějších až po ty nejbezvýznamnější.



* Asi před rokem a půl se mi zdálo, že jsem se propadl do země a byl kdesi uvězněn. Pak se naše skupina, já a další vězni, musela pokoušet společně pracovat, abychom se z vězení dostali.

  :PROPERTIES:
  :GENRE: qa
  :KEYWORDS:
  :CITE-KEY: JSD:26-cs
  :END:

/Sri Chinmoy:/ Tímto vězením je vězení nevědomí, kde není žádné světlo, žádná naděje, naprosto nic kladného. Vězení nevědomí je zemí zničení. Dostal jste se ven jen proto, že je uvnitř vás něco velmi upřímného, velmi oduševnělého, velmi oddaného. A tak bezvýhradná Požehnání Nejvyššího vstoupila do nevědomí a přinesla vás zpět. Dostali jste se ven, protože vás zachránila božská Milost, bezvýhradná Milost Nejvyššího.
Chtěl bych ti říct, že dokonce i v tom vězení, pokud by sis mne byl vědom, pokud bys vzýval mé jméno, byl bys zachráněn.



* Pokud ve snu cítíme k někomu hlubokou lásku, jak můžeme tuto lásku bez lpění nejlépe přenést do našeho vnějšího vztahu?

  :PROPERTIES:
  :GENRE: qa
  :KEYWORDS:
  :CITE-KEY: JSD:27-cs
  :END:

/Sri Chinmoy:/ Pokud ve snu k někomu cítíme hlubokou lásku, nejdříve musíme vědět, zdali tato láska je, či není emocionální. Je-li to emocionální, vitální láska, tehdy musíme okamžitě nabídnout svou lásku i předmět naší lásky Nejvyššímu v nás. 

S takovýmto druhem snu je to jako s jezením dortu. Nejdříve se snažíme nejíst dort vůbec kvůli problémům s nadváhou, které nám to způsobí. Když ale zjistíme, že dort sníst musíme, uděláme to potají. Bojíme se jíst ho na veřejnosti -- ze strachu, že nás svět uvidí a vysměje se naší nenasytnosti. Proto to uděláme potají. Nejlepší však je nejíst dort vůbec, dokonce ani potají.

Pokud uvnitř děláme něco vědomě špatně, potom je velmi obtížné, téměř nemožné se od toho oprostit. Proto bychom se měli vždy snažit být plně bdělí, tak abychom ve svých snech nedělali věci, které bychom neměli dělat a nedělali v době, kdy jsme vzhůru. Ve svých snech dokážeme být plně bdělí tím, že si rozvineme více vědomé síly vůle v době, kdy jsme vzhůru.



* Zdálo se mi, že jsem byl před domem svých rodičů a spatřil jsem svého starého přítele, kterého jsem znal před tím, než jsem se stal vaším žákem. Přivedl mě zpátky do určitého špatného stavu, ale já jsem si s ním hrál. Znenadání se z oblohy snesl velký, mocný rudý orel a napadl mě. Zabil jsem ho a cítil jsem tu nejmocnější sílu, jakou jsem kdy v sobě cítil.

  :PROPERTIES:
  :GENRE: qa
  :KEYWORDS:
  :CITE-KEY: JSD:28-cs
  :END:

/Sri Chinmoy:/ Orel létá vysoko, avšak jeho vědomí je velmi nízké. Je jako hledající, který předstírá, že je ve velmi vysokém stavu meditace, zatímco jeho vědomí je ve skutečnosti v nižším vitálním či pomlouvačném světě.

Když jste spatřil svého starého přítele, který byl stále ve vědomí, které jste měl před tím, než jste vstoupil do duchovního života, váš starý nebožský život vyšel najednou do popředí a napadl váš duchovní život. Nebožský život má určitý druh arogance a pocit nadřazenosti. Není to jen božský život, který cítí, že je nadřazený. Život aspirace cítí, že je tím pravým životem, avšak nebožský život touhy také cítí, že je pravým životem. Váš předcházející život byl život touhy, nebyla v něm žádná aspirace. Přestože jste byl zvyklý vést velmi neaspirující život, byl uvnitř vás pocit nadřazenosti. Cítil jste se nadřazený nad lidmi, kteří nedělali to, co jste dělal vy. Cítil jste, že buď jsou všichni blázni, kteří ve svém životě nic nezakoušejí, anebo jsou zbabělci, kteří nejsou dost odvážní, aby vstoupili do dobrodružství života. Měl jste takovýto druh pýchy. Tak jako orel létá vysoko, avšak má velmi nízké vědomí, také vy jste byl pyšný, povznesený a arogantní, přestože vaše vědomí bylo na velmi nízké úrovni.

A pak znenadání, protože jste přijal duchovní život, vyšla do popředí vaše duše. Protože jste přijal duchovní život oduševněle a vědomě, vaše duše použila svou sílu a orla zničila. Orel představuje nepravý způsob stoupání. Duše chce, abyste stoupal vzhůru a vznášel se, avšak tím pravým způsobem, pomocí aspirace, a ne pomocí žádostí, arogance a negativního, ničivého pocitu nadřazenosti. Bylo to světlo vaší duše, které v tomto snu zničilo vaše nebožské vlastnosti.



* Hned jak jsem se vdala, měla jsem sen, v němž jsem neviděla nic jiného než vaši tvář. Bylo to velmi mocné a dynamické, byla přímo přede mnou a zdálo se, že mě přitahuje.

  :PROPERTIES:
  :GENRE: qa
  :KEYWORDS:
  :CITE-KEY: JSD:29-cs
  :END:

/Sri Chinmoy:/ Velmi dobře! Tento sen znamená, že je pro vás zapotřebí přijmout život mocně a odvážně. Vstoupila jste do nového života a je ve vás jemný strach. V tomto snu jsem do vás přeléval ohromnou energii. Tato energie do vás vstupovala a zároveň vás přitahovala jako magnet. Svou koncentrací jsem vytvořil vědomý přístup k vaší duši tak, abyste neměla žádný strach. Je pro vás nezbytné být silná a dynamická, abyste ve svém novém životě mohla přijímat hojnost pravdy, světla a blaženosti.



* Měl jsem sen o Kršnovi a Ardžunovi. V tom snu jsem cítil, že jsem byl Ardžunou. Slovo Ardžuna vyšlo z mého břicha.

  :PROPERTIES:
  :GENRE: qa
  :KEYWORDS:
  :CITE-KEY: JSD:30-cs
  :END:

/Sri Chinmoy:/ Velmi dobře! Kršna a Ardžuna mají mezi sebou to nejbližší spojení. Jsou duchovními bratry. Ardžuna znamená vnitřní nástroj a Kršna představuje to Nejvyšší. A tak Kršna chce, abyste byl skutečně božským, nestranným a odevzdaným nástrojem Nejvyššího. Být Ardžunou znamená být nejdražším, nejuspokojivějším, nejvěrnějším a nejoddanějším, vybraným nástrojem Boha. Hlas, který vyšel z nitra, znamená, že jste se ztotožnil s vědomím Ardžuny. To znamená, že jste chtěl být tak mocný, tak oddaný, tak odevzdaný svému vlastnímu Mistrovi, jako byl Ardžuna Kršnovi.



* Guru, předtím, než jdu pozdě spát, tak se modlím, abych měl klidný spánek, protože nemám rád špatné sny. Mám se modlit pro to, abych neměl špatné sny, anebo mám nechat přicházet sny tak, jak přicházejí?

  :PROPERTIES:
  :GENRE: qa
  :KEYWORDS:
  :CITE-KEY: JSD:31-cs
  :END:

/Sri Chinmoy:/ Nejdříve medituj na srdce a ciť skutečnou přítomnost světla. Potom vezmi toto světlo a vhoď ho do tmavé propasti pupku k jeho pročištění. Pak nebudeš moci mít žádné špatné sny, protože tvoje vitálno bude pročištěno.



* 
Guru, měl jsem sen o Sri Anandamayi Ma. Dala mi čtyři fotografie. Dvě prostřední byly bílé. Na první z nich byl předcházející Mistr mého Mistra, a tu na druhém konci jsem nemohl rozeznat.

  :PROPERTIES:
  :GENRE: qa
  :KEYWORDS:
  :CITE-KEY: JSD:32-cs
  :END:


/Sri Chinmoy:/ Velmi dobře! Existuje mnoho, mnoho falešných učitelů na zemi, ale Anandamayi Ma je jedna z naprosto upřímných duchovních Mistrů, kteří skutečně realizovali Boha. Slyšeli jste o stovkách duchovních Mistrů, ale chtěl bych vám říct, že budete realizovat Boha před mnoha z nich. Ale Anandamayi Ma je jedním z velmi, velmi mála těch, kteří opravdu realizovali Boha a kdo může mluvit o Bohu s autoritou.

Mám s ní velmi blízké vnitřní spojení. Na vnější úrovni jsme se viděli jen jednou, před mnoha lety, ale nemluvili jsme spolu. Nebylo to třeba. Jen jsme stáli blízko sebe, a ona se na mě podívala a já jsem se podíval na ni; to bylo vše. Ale v jedné sekundě v pohledu jsme udělali mnoho věcí uvnitř, i když na vnější úrovni na to nebyl čas. Pak jsem šel domů a napsal o ní krásnou báseň, ve které jsem na prvním řádku použil jméno /Nirmala/. Věřte tomu nebo ne, v té době jsem vůbec neznal její křestní jméno. Později jsem četl její životopis a hodně se o ní dozvěděl. Na první stránce bylo její jméno /Nirmala/.

Abychom se vrátili k vašemu snu, bílá barva znamená čistotu. /Nirmala/ také znamená čistotu. Ze čtyř fotografií vám dala dvě bílé, jenž představují čistotu. Dala vám nejvyšší čistotu, transcendentální čistotu, a varovala vás o čistotě Mistra a jiné osoby, kterou jste nepoznal.



* Guru, máme-li sen, ve kterém se nám zjevíš a řekneš nám něco velmi jasně, je to totéž, jako když nám to řekneš tváří v tvář?

  :PROPERTIES:
  :GENRE: qa
  :KEYWORDS:
  :CITE-KEY: JSD:33-cs
  :END:


/Sri Chinmoy:/ Jistě! Pokud mě vidíte živě a pokud je to něco velmi pevného a jasného, pak poselství, které vám dám, je stejně dobré, jako poselství na fyzické úrovni. Ale jediná věc je, že pokud je to vážná věc, je lepší to ověřit na fyzické úrovni. Jinak to může vytvořit skutečné problémy. Může to být jen vaše zbožné přání. Je pravda to, co jsem vám řekl už dřív, že žádná nepřátelská síla si nemůže vzít mou podobu, ale vy si mne můžete vytvořit svou vlastní představivostí.

Stalo se několikrát, že duchovní Mistr řekl ve snu něco, co měl žák opravdu rád. Pak, když Mistr na fyzické úrovni řekne, že je to všechno falešné, žák nebude mu věřit. Vím o případu, kdy velmi upřímný hledající napsal svému Mistrovi: "Mistře, přišel jsi ke mně a bylo to tak živé. Řekl jsi mi, že v této inkarnaci pro mne neexistuje žádný jiný způsob, jak realizovat, než spáchat sebevraždu." Mistr řekl: "To není možné! Toto jsem neřekl." Ale žák řekl: "Tady na fyzické úrovni jsi na mě žárlil. Jestli realizuji Boha, budu s tebou na stejné úrovni. To je důvod, proč to popíráš. Ale na vnitřní úrovni nejsi žárlivý. To je důvod, proč jsi mi řekl pravdu. Takže je pro mě nejlepší spáchat sebevraždu, a pak budu realizovat Boha."

Vždy je vhodné naslouchat Mistrovi na fyzické rovině. Máte-li sen, úžasné! Řekněte to Mistrovi, a pokud je to pravda, Mistr vám to okamžitě řekne. Pokud máte pocit, že řekl něco na vnitřní úrovni, může to snadno říct i na vnější úrovni, pokud je to pravda. Mistr je jedna a tatáž osoba. Bude určitě vědět, jestli řekl něco konkrétnímu žákovi. Ale když to popře, tak to nemá být přijato.

Když je pro duchovního Mistra těžké předat žákovi zprávu na fyzické úrovni, může se stát, že je pro něj jednodušší nabídnout stejnou zprávu na vnitřní úrovni ve snu. Stalo se to ve stovkách a tisících případech. Když žák přijde k Mistrovi na fyzické úrovni, žák okamžitě vidí v Mistrovi fyzické. V té chvíli nemůže myslet na Mistra jako na Nejvyššího. Ale na vnitřní úrovni, kde není žádná mentální bariéra, žák vidí skutečnou výšku Mistra, nebo alespoň vidí větší výšku, než může vidět na fyzické úrovni. A tak má žák v té chvíli větší důvěru v Mistrova slova. Pokud Mistr něco řekne, žák tomu věří.



* Cítil jsem, že jsem šplhal na velmi prudký kopec po kluzké zelené trávě. Začínal být velmi prudký a já jsem se bál, avšak pokračoval jsem ve šplhání s pomocí jakési neznámé osoby. Když jsem byl téměř na vrcholku, byl jsem rozptýlen nějakými jeptiškami, které nabízely květiny.


  :PROPERTIES:
  :GENRE: qa
  :KEYWORDS:
  :CITE-KEY: JSD:34-cs
  :END:

/Sri Chinmoy:/ Přeji si říct, že duchovní cesta je svízelná a velmi příkrá. Když máte jít vzhůru, je to nanejvýš obtížné. Bytosti, které jste viděl, nebyly ve skutečnosti jeptišky, byli to andělé. Ve svém snu jste cítil, že jsou to jeptišky, protože působila vaše fyzická mysl. Vaše fyzická mysl nechtěla spatřit anděly, protože nechtěla, abyste získal tu největší radost. Mysl je taková. Ničí vše. Se svým srdcem jste vyšel velmi vysoko, avšak vaše mysl chtěla zmenšit vaši radost. A tak vás přiměla, abyste je viděl jako jeptišky. Kdyby mysl nezasáhla, byl byste velmi šťastný, že jste viděl anděly s květinami.



* Jak to, že mohu mít překrásnou meditaci a pak mít v noci nečisté vitální sny?

  :PROPERTIES:
  :GENRE: qa
  :KEYWORDS:
  :CITE-KEY: JSD:35-cs
  :END:

/Sri Chinmoy:/ Pokud máte vitální sny, znamená to, že vaše vitálno potřebuje pročistit. Zanecháte-li ve svém pokoji nepořádek, nemůžete čekat, že do něj vstoupíte a zjistíte, že se najednou sám od sebe uklidil. Musíte vejít do pokoje a snažit se uklidit nepořádek tak, že některé věci založíte a jiné vyhodíte.

Během meditace přijímáte světlo. Když toto světlo vstoupí do vaší bytosti, může vám ukázat, že vaše vitálno potřebuje pročistit. Vstoupíte-li do temné místnosti bez světla, neuvidíte nic a můžete si myslet, že je vše v pořádku. Jakmile ale rozsvítíte světlo, uvidíte, že nic není v pořádku, že jsou v pokoji různé ničivé síly. To je dobré, protože dokážete tyto síly přeměnit. Když ze své meditace získáte mír, světlo a blaženost, máte možnost vstoupit do svého vitálna a pročistit jej. Proto když máte mocnou meditaci, snažte se vnést světlo ze své meditace do svého vitálna. Tehdy budou vaše sny silou vaší meditace pročištěny.



* Zdálo se mi, že jsem vám společně s někým přinášel velkou krabici. Potom jste přišel a řekl, že nedělám správnou věc.


  :PROPERTIES:
  :GENRE: qa
  :KEYWORDS:
  :CITE-KEY: JSD:36-cs
  :END:

/Sri Chinmoy:/ Nevědomě jste přebíral zodpovědnost za někoho druhého a přinášel ji mně a já jsem vám řekl, že to není dobré, protože ten člověk nechce dát svou zodpovědnost vám, ani mně. 

Cítil jste, že je vaší svatou povinností přinést mi tento náklad, který zde znamená nějakého člověka, který je spojen s vaším životem. Chtěl jste přivést tohoto člověka ke mně, a já jsem vám řekl, že pro něj ještě nepřišel čas, aby následoval naši cestu. Pro něj je to jen obtíž a nic jiného, protože není na duchovní život připraven, obzvláště na naši cestu. Půjdete-li hluboko dovnitř, poznáte, kdo je ten člověk.



* Měla jsem sen, ve kterém jsem vešla do pokoje. Viděla jsem, že vy a všichni vaši žáci mají křídla.

  :PROPERTIES:
  :GENRE: qa
  :KEYWORDS:
  :CITE-KEY: JSD:37-cs
  :END:

/Sri Chinmoy:/ Křídla znamenají, že žáci mají prudce stoupající aspiraci. Nejsou to křídla anděla nebo ptáka, ale vznášející se aspirace, která letí velmi, velmi vysoko, nekonečně výše než pták. Je naprostá pravda, že se mí žáci snaží co nejupřímněji rozvinout a zvětšit sílu své aspirace. Žáci, kteří aspirují, určitě mají tato vnitřní křídla, která se nazývají aspirace.



* Měla jsem sen o své starší sestře. Byla oblečena do zeleného sárí a stála na zšeřelé cestě.

  :PROPERTIES:
  :GENRE: qa
  :KEYWORDS:
  :CITE-KEY: JSD:38-cs
  :END:

/Sri Chinmoy:/ Zelená znamená nový život. Pokud měla vaše sestra zelené sárí, znamená to, že do ní vstoupil nový život, nová naděje. 
Jsou dva typy šera. Jedním je časné ranní šero a druhé je večerní. Které bylo ve vašem snu?



* Bylo to večerní šero. Nejprve jsem viděla zelené sárí a pak jsem zpozorovala večerní soumrak.

  :PROPERTIES:
  :GENRE: qa
  :KEYWORDS:
  :CITE-KEY: JSD:39-cs
  :END:

/Sri Chinmoy:/ Zelené sárí znamená inspiraci, dynamickou energii, novou naději, novou identitu, nový život, a šero znamená napůl světlo a napůl tmu. Ačkoliv má vaše sestra naději a inspiraci a pláče pro nový život, není plně připravena přijmout duchovní cestu. Je připravena mít padesát procent tmy a padesát procent světla. Pokud by skutečně aspirovala, chtěla by mít sto procent světla. Má nebo měla příležitost být dynamická, velmi svěží a plná nadšení a vstoupit do moře světla, ale nezajímala se o tuto možnost. Sama toho nevyužila. Chce se těšit jak z vnějšího světa temnoty, tak i z vnitřního světa osvícení zároveň, což je nemožné. Ve svém životě chce půl světla a půl temnoty, směs obojího. Avšak směs obojího ji nemůže naplnit. Buď musíš mít světlo, nebo temnotu; nemůžeš být někde mezi.



* Zdálo se mi, že jsem s někým mluvil a rozhlíželi jsme se po rozlehlé, úrodné zemi. Viděl jsem oblohu podobající se zlatému rozbřesku se sluncem, které stoupalo nad zem a rozprostíralo kolem zlaté světlo.

  :PROPERTIES:
  :GENRE: qa
  :KEYWORDS:
  :CITE-KEY: JSD:40-cs
  :END:

/Sri Chinmoy:/ Obloha značí rozlehlost. A širá země, kterou jste viděl, také představuje rozlehlost. Když se rozlehlost nad vámi a rozlehlost kolem vás společně setkají, jen tehdy přijde naplnění. Vyšší rozlehlost znamená Nebe a ta druhá rozlehlost je země, na které žijete. Je-li naše pozemské vědomí rozšířeno, okamžitě se s ním nebeské vědomí, které je nekonečně širší než pozemské vědomí, setkává. Když se společně setkají, vidíte zlatou barvu. To je barva božského projevení. Je-li země vnímavá, je-li srdce země široké, tehdy do něj může vstoupit světlo Nebe. V tu chvíli se osvěcující vědomí Nebe a aspirující vědomí země stávají jedním. A když se stanou jedním, je to projevení božské Skutečnosti.




* Měl jsem sen, kde jste mi řekl, abych pro vás udělal modrý míč.

  :PROPERTIES:
  :GENRE: qa
  :KEYWORDS:
  :CITE-KEY: JSD:41-cs
  :END:

/Sri Chinmoy:/ Modrá znamená něco velmi rozlehlého, něco nekonečného, a míč znamená svět nebo Univerzální Vědomí. Modrý míč tu představuje věčný nástroj. Říkal jsem vám, že Nejvyšší z vás vytváří svůj spolehlivý nástroj.



* Sen si přesně nevzpomínám, ale zdálo se mi, že jsem se někam potápěl, a když jsem se vynořil, bylo to, jako bych vyšel z meditace. Téměř jsem si přál tam zůstat.

  :PROPERTIES:
  :GENRE: qa
  :KEYWORDS:
  :CITE-KEY: JSD:42-cs
  :END:

/Sri Chinmoy:/ Nebylo to ve skutečnosti potápění. Šel jste velmi hluboko dovnitř. Vstoupil jste do oblasti své duše pro skutečný odpočinek a naplnění.



* Zdálo se mi, že jsem pozval vás, Svámí Vivékánandu and Sri Rámakršnu do svého domu.

  :PROPERTIES:
  :GENRE: qa
  :KEYWORDS:
  :CITE-KEY: JSD:43-cs
  :END:

/Sri Chinmoy:/ To je velmi dobré! Je to velmi významný sen. Znamená to, že patříme do stejné rodiny. Všichni jsme opravdoví duchovní Mistři a tak patříme do stejné rodiny. Já jsem váš duchovní otec, a oni jsou členové naší duchovní rodiny. 



* Dnes ráno si mi zdálo, že jsi mě požádal, abych meditoval.

  :PROPERTIES:
  :GENRE: qa
  :KEYWORDS:
  :CITE-KEY: JSD:44-cs
  :END:

/Sri Chinmoy:/ To znamená, že po tobě chci, abys dal více důležitosti tvému vnitřnímu životu než tvému vnějšímu životu. Nedáš-li víc důležitosti vnitřnímu životu, pak nezáleží na tom, čeho dosáhneš ve vnějším životě -- nebudeš uspokojen. Abys byl uspokojen, opravdově uspokojen a naplněn, chci, abys meditoval víc. Co jsem ti řekl, nebylo jen abys meditoval, ale abys meditoval víc než doposud.







#+SETUPFILE: ~/.emacs.d/org-templates/level-0.org

# Local Variables:
# mode: org
# coding: unix
# End:

