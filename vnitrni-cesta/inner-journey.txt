* Vnitřní cesta

  :PROPERTIES:
  :language: cs
  :book-number: 
  :author: Sri Chinmoy
  :original-edition: nil
  :year: 2000
  :publisher: Madal Bal
  :cite-key: IJ-cs
  :genre: qa
  :keywords:
  :END:



* Část I.: Vnitřní cesta


  :PROPERTIES:
  :genre: section
  :keywords:
  :cite-key: ij:1e1-cs
  :END:



* Proč je jednoduší dosáhnout Boha skrze Gurua? 

  :PROPERTIES:
  :genre: qa
  :keywords:
  :cite-key: ij:1-cs
  :END:


/Sri Chinmoy:/ Právě teď je pro vás Nejvyšší, který pracuje ve vás a skrze vás, jen nejasným pojmem. Když myslíte na Boha, můžete si myslet, že je na krásném stromě nebo na vrcholku hor, nebo možná řeknete, že Bůh je uvnitř jeskyně nebo na dně oceánu. Pokud na Boha myslíte tímto způsobem, v jakémkoli okamžiku může zmizet a vy budete uvažovat, kam odešel. Když myslíte na Boha, vždy se snažíte představit si, jestli je v Nebi nebo někde jinde. Ale když myslíte na mě, tato otázka nevyvstane. Víte, že jsem ve svém domě nebo v obchodě nebo na nějakém jiném známém místě. 

   Navíc nemáte ponětí, jak Bůh skutečně vypadá. Ale víte, jak vypadám já; jsem něčím hmatatelným. Snadno mě můžete vidět, protože jsem na fyzické úrovni. Okamžitě si mě dokážete představit. Proto se říká, že je mnohem snazší jít přes Mistra, abyste dosáhli Boha. Je mnohem snazší a spolehlivější dovolit Guruovi, aby přivedl Boha k vám, než abyste vy šli k Bohu přímo. Snažíte-li se jít k Bohu, mysl bude plná pochybností. Dokonce i když s Bohem navážete přímý kontakt, můžete snadno špatně pochopit to, co prožíváte. Ale jdete-li skrze Gurua, který vás dokáže ujistit a přesvědčit, uvěříte tomu. Pak nebudou žádné pochyby. 



* V této inkarnaci jsem tě přijal jako svého Gurua. Budu tě mít jako svého Gurua i ve své příští inkarnaci? 

  :PROPERTIES:
  :genre: qa
  :keywords:
  :cite-key: ij:2-cs
  :END:


/Sri Chinmoy:/ Toto je naprosto osobní otázka, a odpověď je rozdílná pro každého jedince. V tvém případě si přeji říci, že tvá duše si utvořila velmi, velmi, velmi blízké spojení s mou duší. S veškerou láskou, požehnáním a zájmem své duše tě mohu ujistit, že budu tvým Guruem. Ale tak to není pro každého. Žák má právo změnit svého učitele. Jestliže žák, kterého nyní mám, chce ve své příští inkarnaci přejít k jinému Guruovi, nemám žádnou námitku. Dokonce i v této inkarnaci mám tady a tam bývalé žáky, kteří patří k různým skupinám a následují různé učitele. Nechovám k nim žádnou zášť a nejsem žárlivý na jejich nové učitele. Pokud noví učitelé vezmou mé dřívější duchovní děti k Bohu, jsem šťastný. Také mám žáky, kteří jednou následovali jiné učitele, ale nyní pro své duchovní naplnění přišli ke mně. V některých případech k nim jejich Guruové přišli během meditace nebo spánku, aby jim mohli říct, že se mohou stát mými žáky. 

   Takže záleží na žákovi. Jestliže žák upřímně řekne: „chci s tebou zůstat po celou věčnost,“ dám mu své ujištění, že zůstanu jeho mistrem. Řeknu: „budu na tebe dávat pozor, na tvé srdce a duši, neustále.“ ale musí to být oboustranné přijetí a oboustranný slib. když žák slíbí: „chci, aby tento guru byl stále mým guruem,“ tehdy guru řekne: „Ano, vždy zůstaneš mým blízkým a drahým žákem.“

Mám žáky již v Nebi. Myslíte si, že protože jsem tady na zemi, jim nepomáhám? Každý den jim pomáhám. Mám tam žáky, příbuzné, přátele, dokonce své vlastní rodiče. Realizovaná duše může vstoupit do jakéhokoli světa a pomoci jakékoli osobě na světě. Mistr je povinen pomoci těm, kteří chtějí a potřebují tuto pomoc, protože žije pouze proto, aby sloužil ostatním.

   Mnoho lidí začalo s Guruem, který později opustil fyzické tělo. Když pravý duchovní Mistr opustí tělo, není jako obyčejný člověk -- sejde z očí, sejde z mysli. V případě obyčejných lidských bytostí je mezi těmi, kdo jsou ve fyzickém těle, a těmi, kdo opustili tělo, zeď. Guru a jeho žáci také žijí na opačných stranách zdi, ale Guru je schopen vidět své žáky, protože si svým vědomím udělal ve zdi velkou díru. Nicméně obyčejný člověk díru nevidí; on vidí pouze pevnou zeď. 

   V tvém případě vzhledem k tomu, že tvůj slib mně je od tvé duše, dojdeš ke mně ve všech svých inkarnacích, dokud nerealizuješ Boha. Když realizuješ Boha, tehdy mě již nebudeš potřebovat, protože také budeš v nekonečném Vědomí. Ale do té doby, dokonce i když se nevrátím do tohoto světa v lidském těle, budu schopen tě vést z jiného světa tak, jak nyní pomáhám lidem v jiných světech mimo zemi. 



* Souhlasíte s jinými duchovními Mistry ohledně smyslu života? 

  :PROPERTIES:
  :genre: qa
  :keywords:
  :cite-key: ij:3-cs
  :END:


/Sri Chinmoy:/ Není to otázka mého nesouhlasu či souhlasu. Nechci vstoupit do žádného sporu s jinými duchovními Mistry. Pouze si vám přeji říct, co cítím. Cítím, že život je stvoření. Je tvořen Bohem. Jestliže by neexistoval žádný smysl, pak by Bůh nestvořil život jako takový. 



* Může kdokoli obdržet vaše učení, nebo člověk musí mít jisté předpoklady? 

  :PROPERTIES:
  :genre: qa
  :keywords:
  :cite-key: ij:4-cs
  :END:


/Sri Chinmoy:/ Aby se člověk stal mým žákem, nejdříve musí být velmi upřímný a opravdový. Člověk musí cítit, že duchovní život není životem potěšení a požitku, ale životem upřímnosti, jednoduchosti a dokonalosti. Každý hledající, který je upřímný, je určen pro duchovní život. Ale člověk může být nesmírně upřímný a přitom nemusí být určen pro naši cestu. 

   Naše cesta je cestou lásky, oddanosti a odevzdání. Neříkáme, že protože někdo nenásleduje naši cestu, nehodí se pro duchovní život. Milióny lidí na zemi se opravdu hodí pro duchovní život, ale nejsou určeni pro naši cestu přesně proto, že se nestarají o lásku, oddanost a odevzdání tak moc, jak je my chceme praktikovat v našich životech. Ale budou vhodní pro mnoho jiných duchovních Mistrů a jiných duchovních cest. 

   Výběr cesty je jako výběr univerzity. Dvě univerzity mohou mít stejně vysokou úroveň, ale jedna bude více vyhovovat konkrétnímu studentu, než jiná. Obě slouží lidstvu vědomostmi. Podobně, naše je pouze jedna cesta, ne jediná cesta. Je to jedna cesta vedoucí k Cíli. Následujete-li jinou cestu, určitě také dosáhnete Cíle. Nezáleží na tom, jakou cestu následujete, Cíl je vždy stejný. 



* Dokážete říct, kdy je člověk připraven přijmout od vás nejvyšší pokyn?

  :PROPERTIES:
  :genre: qa
  :keywords:
  :cite-key: ij:5-cs
  :END:


/Sri Chinmoy:/ Dokážu lehce říct, zdali je člověk pro mě připraven nebo mně určen. Dokonce i když člověk není určen pro mě, dokážu říct, zdali je člověk upřímný či nikoli. Když je někdo upřímný, ale není určen být mým žákem, řeknu mu, aby šel k někomu jinému, protože jiný Mistr mu bude nekonečně více nápomocen než já. 



* Jste ochotný dávat pokyny těm, kdo se zajímají o vaši cestu?

  :PROPERTIES:
  :genre: qa
  :keywords:
  :cite-key: ij:6-cs
  :END:


/Sri Chinmoy:/ Jsou-li tu lidé, kteří mají zájem následovat mou cestu, uvidím je. Jestliže cítím, že mě upřímně přijali a že je také já mohu upřímně přijmout, pak se přirozeně stanu jejich učitelem. Ale přijetí musí být vzájemné. 

   Jsou tu lidé, které považuji za dobré a upřímné, ale kteří nemají zájem o mou cestu. Ještě jsou tu lidé, kteří jsou ochotni následovat mou cestu, ale které naneštěstí nebudu schopen přijmout. Ale dokonce i těm mohu být trochu nápomocen. Přišel jsem do tohoto světa, abych inspiroval lidi, a jsou-li tu lidé, kteří ve mně něco vidí, pak má přítomnost a mé učení jim bude ku prospěchu, dokonce i když nenásledují mou cestu. 




* Opustí špatné síly okamžitě hledající, když přijmou vaši cestu? 

  :PROPERTIES:
  :genre: qa
  :keywords:
  :cite-key: ij:7-cs
  :END:


/Sri Chinmoy:/ Někdy ano a někdy ne. Lidé k nám přicházejí a říkají, že jsou obětí okultních sil, ale sami praktikují okultismus nebo černou magii. Nemají sílu na to, aby zvládli tyto mocné síly, a tak když síly, které vzývali, přijdou a napadnou je, žádají mne, abych je zachránil. Mám jednu žákyni, která mi řekla, že si její manžel najal čarodějnici, aby ji napadla zlými silami. Ale ve skutečnosti ona sama také praktikovala čarodějnictví.



* Mohl by člověk, který je duchovně vyspělý, být čarodějem? 

  :PROPERTIES:
  :genre: qa
  :keywords:
  :cite-key: ij:8-cs
  :END:


/Sri Chinmoy:/ Je velmi politováníhodné, ale pravdivé, že vyspělá duše může být čarodějem. Člověk může mít rozvinutou čistotu, pokoru nebo nějaké jiné dobré vlastnosti, ale nemá-li moudrost, pak tu je nebezpečí. Jestliže špatný člověk pozve někoho, kdo má čistotu a aspiraci, ale ne moudrost, aby jej navštívil, pak člověk, který přijde, se také může stát špatným. A tak jestliže chybí moudrost, nehledě na to, jak je čistý, může konat všechny nebožské věci. Ve skutečnosti pokud je člověk čistý, pak se tato čistá duše stane lepším čarodějem. 



* Poté, co jsem přišel na vaši cestu, všechny věci ke mně přicházejí, aniž bych o něco žádal. Je to normální? 

  :PROPERTIES:
  :genre: qa
  :keywords:
  :cite-key: ij:9-cs
  :END:


/Sri Chinmoy:/ Věci, které potřebujeme, nám Nejvyšší rozhodně dá. Pouze musíme znát rozdíl mezi věcmi, které opravdu potřebujeme, a věcmi, které pouze požadujeme nebo chceme. Dostaneme-li všechny věci, které chceme, přivodí nám to velké potíže. Naplněním našich vitálních žádostí či tužeb, pouze zvětšujeme naše potíže. Ale naše opravdové vnitřní potřeby, věci, které potřebuje duše nebo srdce, nám budou dány. 

   Naše skutečné potřeby nevznikají v nás: přicházejí k nám od Zdroje jako inspirace. Když se potom tato inspirace snaží projevit, stává se naším stvořením, naším uvědoměním, naším dosažením. Jsme inspirováni modlit se a meditovat. Jsme inspirováni vést více božský život. Toto jsou věci, které vnitřně cítíme, že je zoufale chceme a potřebujeme, ale tyto potřeby k nám přicházejí ve formě inspirace shůry.

   Vaše zážitky jsou povzbuzující a inspirující. Zde jsme se dozvěděli, že Bůh na nás myslí nekonečně více, než my myslíme na sebe. Někdy se domníváme, že myslíme na Boha více, než On myslí na nás, ale to je absurdní. Někdy se domníváme, že myslíme na sebe víc, než Bůh myslí na nás. To je také absurdní. Říkáme: „Bůh stvořil celý svět. Musí myslet na nekonečné stvoření, a já jsem pouhou drobnou částečkou. Jak na mě může myslet, nebo proč by měl na mě myslet?“ Ale takto to není. Bůh má schopnost stvořit nekonečné stvoření a také má schopnost myslet na každé z nich Svým jedinečným Způsobem. Musíme si uvědomit, že On na nás myslí nekonečně více, než my myslíme na sebe. Bůh přece není naším nástrojem; my jsme Jeho nástroji. A tak přirozeně na nás musí myslet a starat se o nás, jestliže nás chce zdokonalit. 



* Nerozumím vašemu vztahu k Bohu a k vašim žákům. 

  :PROPERTIES:
  :genre: qa
  :keywords:
  :cite-key: ij:10-cs
  :END:


/Sri Chinmoy:/ Můj vztah k žákům je vztah učitele k žákům. Já jsem učitel a oni se přišli ode mě něco naučit. Ale je-li otázkou, kdo je pravým Mistrem nebo Guruem, vždy říkám, že to nejsem já; je to Nejvyšší. Nejvyšší je jediným Guruem. Ale pro své žáky, pro ty, kteří následují mou cestu, jsem zástupcem Boha. Jsem převozník, kormidelník. Cokoli dostanu od Nejvyššího, nabídnu jim to. 



* Guru, kdy dostanu své duchovní jméno? 

  :PROPERTIES:
  :genre: qa
  :keywords:
  :cite-key: ij:11-cs
  :END:


/Sri Chinmoy:/ to je nanejvýš obtížná otázka. dostaneš své jméno, když jsi připraven. dám ti tvé duchovní jméno pouze tehdy, když jsi připraven cítit, že jméno, které jsem ti dal, je jediné jméno, které ti dá radost. jednou jsem vyprávěl příběh o pětileté dceři jednoho z mých žáků. její matka a otec ji stále oslovovali jejím starým jménem. nakonec řekla svým rodičům: „Jestli mě ještě jednou oslovíte starým jménem, půjdu ven a zůstanu tam.“ Podívejte se na radost, kterou tato malá dívenka dostala ze jména své duše!

   Tvé jméno ti dám s radostí a pýchou, ale naneštěstí nepřišel čas. Když tvůj čas přijde, mohu ti dát duchovní jméno dokonce po telefonu. Pro tvého bratra jsem to udělal. Teď když jsi mě požádal o své jméno, nemusíš to už zmiňovat. Možná to zabere dva měsíce, možná to zabere rok, nebo to možná zabere tři dny. Když mi Bůh řekne, abych ti dal tvé jméno, určitě to udělám. Ty budeš na tento den čekat a budeš šťastný, až přijde. 



* Část II.: Oddanost Mistrovi

  :PROPERTIES:
  :genre: section
  :keywords:
  :cite-key: ij:12e2-cs
  :END:



* Jak mohu Nejvyššímu v tobě sloužit více vědomě? 

  :PROPERTIES:
  :genre: qa
  :keywords:
  :cite-key: ij:12-cs
  :END:


/Sri Chinmoy:/ abys sloužil nejvyššímu ve mně více vědomě, nesmíš se nikdy zapomenout vyhýbat jednomu slovu, a tímto slovem je očekávání. téměř všichni z vás ode mě svým vlastním způsobem něco očekávají. většina z vás, pokud ne všichni, tuto politováníhodnou chybu děláte. obvykle je pro lidské bytosti nemožné neočekávat. Řeknete: „proč by nám neměl dávat, jestliže dáváme my jemu?“ pravda, protože mi dáváte svou aspiraci, máte veškeré právo něco ode mě očekávat. určitě vám dám něco na oplátku; ale dám vám to svým vlastním způsobem. Člověk, který realizoval boha, nedokáže být lakomý, nedokáže být malicherný, nedokáže být lhostejný. ustanovil-li si člověk vnitřní spojení, vnitřní jednotu s mistrem, pak určitě mistr bude dávat. je nutnou povinností duchovního mistra být neustále nápomocen svým žákům. vy hrajete úlohu svou aspirací: to je vaše služba. Mistr hraje svou roli svým zájmem, soucitem a pocitem jednoty, který pozvedne vaše vědomí. 

   Ale jestliže si myslíte, že o vás něco někomu pěkného řeknu, nebo že o vás budu pěkně mluvit jen proto, že jste meditovali dvě hodiny, pak děláte vážnou chybu. Jestliže uvažujete: „Protože se dneska nanejvýš upřímně modlím k Nejvyššímu v mém Guruovi, zítra se na mě usměje nebo o mně řekne něco pěkného mým duchovním sestrám a bratrům,“ pak nesloužíte Nejvyššímu ve mně. Pokud ode mě svým vlastním způsobem nikdy nic neočekáváte, je to samý začátek vaší nanejvýš oduševnělé služby. Bůh chce vidět, jak upřímně se chcete ponořit do mé duchovní cesty. Meditovali jste brzy ráno, abyste získali uznání? Nebo je důvodem to, že jdete ven do města dělat přednášku o meditaci? Jestliže chcete uznání, pak služba zmizí. Pravá služba zaniká v okamžiku, kdy pláčeme po vnějším uznání. 

   Ale vždy je tu vnitřní uznání. V samotném činu pravé služby je vždy vnitřní uznání. Ve chvíli, kdy děláte něco oduševnělého pro Nejvyššího, okamžitě k vám proudí slzy vděčnosti mé duše. Dokonce před tím, než konáte, jste-li jen odhodlaní udělat něco pro Nejvyššího ve mně, přichází má vděčnost. Může to trvat šest měsíců nebo šest let, než se to uskuteční, ale samotná skutečnost, že jste ochotni udělat něco pro Boha, mě činí víc než šťastným, protože na zemi existují miliardy lidí, kteří pro Boha nechtějí nic vědomě udělat. 

   Vědomá služba, je-li oduševnělá, oddaná a bezpodmínečná, nepotřebuje žádné vnější uznání. Samotná skutečnost, že jste schopni sloužit Nejvyššímu, by pro vás měla být tou nejhlubší radostí a pýchou. Ale je-li pro vás obtížné nic neočekávat, pak si přeji říct, aby vaše očekávání bylo toto: „Cokoli cítí, že je pro mě nejlepší, dá mi svým vlastním způsobem, podle jeho vlastní vnitřní vize. Zahrál jsem svou část tím, že jsem mu dal to, co mám -- mou aspiraci. On zahraje svou roli tím, že mi dá svou realizaci Božím vlastním Způsobem v Boží hodinu.“

   Během dne děláte stovky věcí. Pokud se dokážete před každým činem modlit k Nejvyššímu, abyste Mu sloužili Jeho vlastním Způsobem, pak rozhodně učiníte ten nejrychlejší pokrok. Když brzy ráno vstanete, ještě před tím, než opustíte postel, vyšetřete si jednu vteřinu na to, abyste řekli: „Ó Nejvyšší, učiň mě bezpodmínečně oddaným Tobě, abych Ti dokázal sloužit Tvým vlastním Způsobem.“ Pak před tím, než si vyčistíte zuby, než se osprchujete, než začnete meditovat, než začnete jíst, můžete opakovat tuto stejnou modlitbu. A jakmile budete na něčem pracovat, můžete udělat to samé. Jestliže se před a po každém činu vědomě modlíte, abyste sloužili Nejvyššímu nanejvýš oddaně a bezpodmínečně, uvidíte, že tuto modlitbu říkáte nejméně stokrát denně. A pokrok, který učiníte, bude nepředstavitelný. 

   Dokonce můžete tuto modlitbu říkat vždy, když do vaší mysli vstoupí nový nápad. Jestliže vás napadne, že byste měli jít do Centra, měli byste říct: „Musím tam jít, abych byl plně oddán svému Mistrovi.“ Jestliže tato myšlenka přijde do vaší mysli před tím, než vejdete do meditační místnosti, pak uvidíte svůj vlastní pokrok. Myslíte-li si, že jdete do Centra jen proto, abyste viděli svého Gurua, neuděláte takový pokrok. Ne, musíte cítit, že chodíte do Centra nejen proto, abyste viděli svého Mistra, ale také proto, abyste realizovali Nejvyššího v něm a sloužili Nejvyššímu v něm. Je-li toto váš postoj, pak váš pokrok bude rychlejší než nejrychlejší. 

   Pokaždé, když něco začínáte, zkuste vynést do popředí důvod, proč to děláte. Jestliže studujete, měli byste cítit, že vaším smyslem studia je sloužit Nejvyššímu v jiných lidských bytostech. Jestliže vám tato myšlenka, že studujete, abyste sloužili Nejvyššímu ve svém Mistrovi nebo v jiných, vytane na mysli, pak děláte správnou věc. Jestliže studujete pouze proto, abyste získali dobré známky a byli schopni učit na nějaké univerzitě, není to nejlepší postoj. Vaše známky, které dostáváte u zkoušek, by měly být takové, abyste mohli sloužit Nejvyššímu ve mně.

   A tak než začnete s nějakým činem, zkuste si před okem vaší mysli podržet cíl. A co je tímto cílem? Vaším cílem je realizovat Boha. Co je vaším dalším cílem? Vaším dalším cílem je sloužit Bohu tady na zemi. Hned ráno, ať děláte cokoli, musíte před sebe umístit nejvyšší cíl. Nejvyšším cílem je realizovat Nejvyššího, a po realizaci Jej projevit. Každý jednotlivec denně myslí buď na Boha, na sebe, na své přátele, nebo na své nepřátele. Nepřáteli nemyslím nezbytně nějaké jedince. Našimi nepřáteli jsou strach, pochybnosti, úzkosti, žárlivost a tak dále. To jsou všichni členové naší rodiny. Meditujeme buď na Boha, nebo na sebe -- na své radosti a trápení, nebo na své přátele, pozorujíc, jak jsou šťastni, nebo na nebožské, ničivé a neosvícené vlastnosti druhých. Ale předtím, než začnete cokoli dělat, před meditací na vaše nepřátele, na vaše přátele nebo dokonce na vašeho Gurua, myslete pouze na Boha. Pak zjistíte, že nebožské myšlenky a nápady nemohou přijít. Když nějaká špatná myšlenka vstoupí do vaší mysli, okamžitě si pomyslete: „Ha, vstoupil zloděj!“ Pak myslete na Boha, myslete na božského bojovníka uvnitř vás, který je Bohem, a nechte Jej ochránit vás. 

   Jak můžete sloužit Nejvyššímu ve mně více vědomě? Toto je má poslední odpověď. Každou vteřinu ciťte, že vás pozoruji. Každý okamžik ciťte, že vás pozoruji -- ne fyzicky, ale duševně. V každém okamžiku dělejte pouze ty věci, které byste dělali přímo přede mnou, jako třeba ukázat svou aspiraci, svůj vnitřní pláč a lásku k Bohu. Věci, které byste přede mnou neudělali -- lhaní, být na někoho žárlivý, pochybování -- neuděláte. Tyto nebožské věci byste přímo přede mnou neudělali, protože byste cítili: „Guru vidí mé pochyby, Guru vidí mou žárlivost, Guru vidí můj strach.“ Vždy si buďte vědomi mého vnitřního vedení, a pak budete schopni sloužit Nejvyššímu ve mně nanejvýš vědomě. 



* Jak tě mohu nejlépe potěšit, Guru?

  :PROPERTIES:
  :genre: qa
  :keywords:
  :cite-key: ij:13-cs
  :END:


/Sri Chinmoy:/ Nejlépe mě můžeš potěšit, když nebudeš dělat věci, které ti brání mě potěšit. Hněváš-li se na svou duchovní sestru, ciť, že přirozeně tento hněv vstoupí do srdce tvého Gurua. Uvědom si, že tento hněv bude mít na mé srdce bolestivý dopad. Pak okamžitě přemůžeš svůj hněv. Vždy dělej věci, které mě nezraní nebo neublíží. Velmi mě potěšíš, když nebudeš dělat špatné věci. 



* Guru, jestliže tvůj žák má k tobě lásku a oddanost, ale je ve špatném vědomí, jestliže ho spatříš, prohlédneš skrze jeho špatné vědomí přímo k jeho lásce a oddanosti? Tedy když je v nízkém vědomí, vidíš také jeho dobré vlastnosti? 

  :PROPERTIES:
  :genre: qa
  :keywords:
  :cite-key: ij:14-cs
  :END:


/Sri Chinmoy:/ Vaše špatné vědomí je ve vaší mysli a ve vašem vitálnu, a vaše láska a oddanost jsou ve vašem srdci a duši. Řekněme, že máte pětipokojový byt. V místnosti srdci a duši máte všechny dobré vlastnosti. Když vás vidím, vidím všech pět pokojů. Vidím dobré vlastnosti ve vašem srdci a duši a také vidím neosvícené místnosti. 

   Ale jste-li v nízkém vědomí, řekněme, je-li ve vaší mysli nebo vitálnu požár, pak snadno můžete přijmout pomoc od srdce a duše. Jestliže hoří v jednom z vašich pokojů -- v tělu, vitálnu nebo mysli -- pak byste měli vzít vodu na uhašení ohně z místnosti srdce a duše. 



* Jak se můžeme stát více odevzdaní tobě, Guru? 

  :PROPERTIES:
  :genre: qa
  :keywords:
  :cite-key: ij:15-cs
  :END:


/Sri Chinmoy:/ Tady musím poznamenat, že byste se neměli snažit odevzdat mně. Laskavě se snažte odevzdat Nejvyššímu ve mně. Své odevzdání Nejvyššímu můžete zvýšit tím, že budete denně nabízet Nejvyššímu vděčnost. To je nejrychlejší a nejúčinnější způsob. Každý hledající musí dát Nejvyššímu to, co je v něm nejlepší. Vděčnost je zdaleka ta nejlepší vlastnost, kterou vy, jako hledající, máte. A tak, jestliže dáte Nejvyššímu svou nejlepší vlastnost, své nejlepší vlastnictví, samozřejmě vám dá něco, co uspíší vaši cestu k realizaci Boha nebo k vašemu vlastnímu sebeobjevení. Jestliže dáte to, co je ve vás nejlepší, On vám nabídne něco, co vám pomůže běžet nejrychleji k vašemu konečnému cíli, a to je odevzdání se nejnižšího ve vás nejvyššímu ve vás. Nejvyšší zvýší vaše odevzdání za předpokladu, že Mu dáte vaši nejlepší vlastnost, a tou je vděčnost. 



* Jak tě můžeme milovat a nic po tobě nevyžadovat?

  :PROPERTIES:
  :genre: qa
  :keywords:
  :cite-key: ij:16-cs
  :END:


/Sri Chinmoy:/ když dítě stojí před svým otcem a otec začíná počítat své peníze, otec říká dítěti: „Toto jsou všechno tvé peníze. Ale když je dostaneš teď, nebudeš schopné je použít k žádnému pořádnému účelu.“ A tak se dítě spokojí s pencí či pěticentem od svého otce. Požadavek přichází pouze tehdy, když cítíme, že nedostaneme věc, kterou chceme nebo potřebujeme; že půjde k někomu jinému. Dítě ví, že jeho otec mu nakonec, až nadejde správný čas, dá všechen svůj majetek. A tak když otec drží své peníze, dítě nic nepožaduje. Když uslyší, že to jsou všechno jeho peníze, je spokojeno s pěticentem, které dostane. 

   Jsem tvůj duchovní otec a mám pro tebe nekonečný Mír, Světlo a Blaženost. Požaduješ, protože cítíš, že všechno jde k někomu jinému, že někdo jiný uchvátí mé duchovní bohatství. Ale duchovní Mistr, je-li opravdovým duchovním Mistrem, bude mít Mír, Světlo a Blaženost v nekonečné míře. Tyto věci nikdy nemohou ubýt, nehledě na to, kolik dává někomu jinému. Musíš cítit, že právě ty duchovní vlastnosti, které chceš, určitě získáš, až přijde čas. 

   Jestliže se přehnaně snažíte, děláte vážnou chybu. Tím, že se budete snažit přespříliš, neurychlíte Boží Hodinu. Uděláte, co budete moci; budete aspirovat tak upřímně, jak dokážete, ale Bůh určil hodinu vašeho naplnění a ne vy nebo já. Nemůžeme si stanovit hodinu. Jestliže vám Bůh chce dát realizaci zítra, pak ji získáte zítra. Ale jestliže chce, abyste realizovali o čtyři léta později, pak musíte počkat. Jen pro to, že někdo dosáhl realizace, neznamená, že ji můžete získat okamžitě. Nakonec určitě všechno dostanete, ale jestliže to vyžadujete po Bohu, pouze to zdržuje váš pokrok. Můžete mít dokonalou důvěru v Boha, že až přijde čas, dostanete vše. Chcete-li urychlit hodinu svými osobními vitálními požadavky, pak s lítostí říkám, že to bude vaše naprosté selhání. Tehdy se stanete odpovědnými za svůj život. Když nevyžadujete, necháváte Boha být odpovědným za váš život. 



* Jak mohu poznat, zdali konám svou vůli nebo tvoji vůli? 

  :PROPERTIES:
  :genre: qa
  :keywords:
  :cite-key: ij:17-cs
  :END:


/Sri Chinmoy:/ Lidé se domnívají, že když uplatňují svou vůli, vše je v pořádku, a jestliže nepoužívají svou vůli, pak jsou zbyteční. Ale duchovní odevzdání patří do jiné kategorie. Duchovní Mistr není jako šéf; je nejvyšší částí vás samotných. Jak vaše hlava, tak vaše nohy jsou vaší součástí, ale vy víte, že vaše mysl je více rozvinutá než nohy, a proto spíše posloucháte příkazy své mysli, než vašich nohou. 

   V duchovním životě chcete jít daleko za oblast mysli. Vaše existence pochází z nejvyššího trojitého Vědomí. Tato konečná existence pochází ze /Sat-Čit-Ánanda/, nekonečné Pravdy, nekonečného Vědomí a nekonečné Blaženosti. Jste jeho nedílnou součástí. Musíte cítit, že váš Mistr je vaší nejvyšší částí a ne odděleným jedincem. Jsem lidská bytost, souhlasím; ale chcete-li být naprosto jedním s mým božským vědomím, pak se musíte učinit tak prázdnými, jak je to jen možné. Dokážete-li nechat svou nádobu prázdnou, pak pouze tehdy má vůle vstoupí a naplní vás po okraj. Jste-li již plni svými osobními sklony, tendencemi a tak dále, pak jsem ztracen. 

   A tak každý den si najděte chvilku, kdy nebudete mít žádnou svou vlastní vůli. Vědomě se snažte cítit, že vůle vašeho Mistra je vaší vůlí. Když Kristus řekl: „staň se vůle tvá,“ bylo to nejvyšší uvědomění vyjádřené lidským jazykem. vy také můžete cítit nezbytnost, aby vaše vůle byla naprosto a neoddělitelně jednou s vůlí nejvyššího ve mně. Časně ráno, první věc, kterou musíte udělat, je modlit se k nejvyššímu: „Nabízím svou vůli svému Guruovi. Nechť jeho světlo proudí ve mně a skrze mě.“

   Přeji si vám říct, že je nekonečně snazší jít k Nejvyššímu skrze mě, než vstoupit do Nejvyššího přímo. Možná cítíte, že není nutné mít duchovního Mistra, ale jak hodláte dosáhnout Cíle? Na duchovním žebříčku je mnoho příček, a jestliže po nich nevylezete, jak hodláte dosáhnout vrcholu? Proto se snažte časně ráno, každý den, odevzdat svou vůli a zároveň cítit, že má vůle, která zastupuje Vůli Nejvyššího, je vaší vůlí ve zbožštělé podobě. Pak uvidíte, že ve vašem životě aspirace a realizace nemůže být žádný problém. 



* Jaké cvičení byste mi doporučil, abych dokázal pamatovat na vaši přítomnost během vaší fyzické nepřítomnosti? 

  :PROPERTIES:
  :genre: qa
  :keywords:
  :cite-key: ij:18-cs
  :END:


/Sri Chinmoy:/ když jste v mé fyzické přítomnosti, prosím, zkuste cítit jednu věc: že božské ve mně, ne lidské ve mně, je pro vás vší láskou. Ciťte, že neexistuje nic, co by božské ve mně pro vás neudělalo. Musíte cítit, že máte volný přístup k mé duši. Musíte-li jít ze svého obývacího pokoje do své ložnice, mezi těmi dvěma místnostmi mohou být překážky. Ale chcete-li jít ze své existence a vstoupit do mé božské existence, nebudou zde žádné překážky. Proto chcete-li vstoupit do mého duchovního srdce, srdce, které slouží Nejvyššímu ve vás a v každém, pak nenajdete žádné potíže do něj vstoupit. Mezi vaší aspirací a mým osvícením nebudou vůbec žádné překážky. Dokážete-li na to pamatovat, pak si budete schopni pamatovat mou přítomnost.

Snažíte-li se běžet z jedné místnosti ve vašem domě do jiné, můžete do něčeho narazit a zlomit si nohu. Ale v případě božského ve mně čím rychleji k němu běžíte, tím dříve jej dosáhnete. A čím dříve jej dosáhnete, tím lépe pro vás, pro mě a pro každého. 



* Zdá se, že vás Nejvyšší má rád víc, než má rád sám Sebe. 

  :PROPERTIES:
  :genre: qa
  :keywords:
  :cite-key: ij:19-cs
  :END:


/Sri Chinmoy:/ Jestliže uvažujete Boha na fyzické úrovni, vitální úrovni, mentální úrovni nebo psychické úrovni -- na každé úrovni kromě Jeho vlastní nejvyšší úrovně -- pak bude mít více lásky pro mne než pro Sebe. Tam, kde je pocit rozdělení mezi Bohem a mnou, a jsem-li jeden palec níže než On, pak pro mě bude mít více lásky, protože jsem Jeho dítě. Matka má pro svého syna více lásky než pro sebe, protože její syn je jejím vlastním stvořením a stvořitel má vždy více lásky pro stvoření než sám pro sebe. 

   Ale jestliže Stvořitel cítí, že neexistuje žádný rozdíl mezi Jeho stvořením a Jím Samotným, že jsou jedním a neoddělitelným, tehdy kdo koho miluje víc?  Nejvyšší mě miluje více než Sebe, když se modlím ke svému nejvyššímu Vědomí.  Ale když vstoupím do svého nejvyššího Vědomí, tehdy mezi Nejvyšším a mnou neexistuje žádný rozdíl. Jsme naprosto jedním. 


* Jak mohu realizovat vaši duchovní výšku? 

  :PROPERTIES:
  :genre: qa
  :keywords:
  :cite-key: ij:20-cs
  :END:


/Sri Chinmoy:/ Nejdříve ze všeho se snažte zůstávat blízko stromu, ne v dálce; pak se snažte vždy zůstávat u paty stromu. Jakmile jste jednou u paty stromu, zkuste se podívat vzhůru a spatřit, jak daleko dokáže vaše vize jít. Jestliže vidím, že se opravdu snažíte zvětšit svou vizi, pak od Nejvyššího, který je vaším Guru, Guru každého, sestoupí Milost. Tato Milost je jako magnet; ale magnet pracuje pouze tehdy, když vidí, že toužíte být jím přitaženi. Proto Milost sestoupí pouze poté, co přispějete tím, že přijdete a dotknete se paty stromu aspirace. Proto jestliže půjdete k úpatí stromu a podíváte se k vrcholku stromu, magnet Milosti přijde a vytáhne vás vzhůru. Toto je jediný způsob, jak může žák dosáhnout výšky Mistra. 



* Část III.: Meditace a Mistrova přítomnost

  :PROPERTIES:
  :genre: section
  :keywords:
  :cite-key: ij:21e3-cs
  :END:



* Proč žádáte své žáky, aby meditovali na vaši fotografii?

  :PROPERTIES:
  :genre: qa
  :keywords:
  :cite-key: ij:21-cs
  :END:


/Sri Chinmoy:/ Nevyžaduji to. Moji žáci mohou meditovat také na oblohu nebo moře, jestliže si to přejí. Naše cesta je cesta lásky. Říkám svým žákům, aby meditovali na cokoli, co milují, pokud to je něco rozlehlého. Protože milují mé rozlehlé vědomí, říkám jim, aby meditovali na mě. Duchovní život není ničím jiným než rozšiřováním lásky. Já jen chci po lidech, aby realizovali Boha, ať už meditují na moji fotografii či na něco jiného. Ale jasně vidím, že mí žáci ve mně něco vidí a cítí. Přirozeně, jestliže ve mně něco vidí a něco ve mně cítí, pak je pro ně nejlepší na mě meditovat.

   Když meditují na můj obraz, síla jejich meditace vstoupí do Nejvyššího ve mně. Nepodvádím je. Pravý předmět lásky, kterým je Bůh, je stejným dílem v mém srdci jako v srdcích mých žáků. Jediná věc je ta, že oni nemají dostatek víry v sebe sama. Jinak bych mohl říct každému člověku, aby meditoval sám na sebe. Ale jestliže řeknu svým žákům, aby meditovali na sebe, nakrmí se pouze jejich ega. Jejich ega vyjdou do popředí a řeknou: „Jsem Brahma, jsem Bůh.“ Pak, když jejich mysl přijde s malou pochybností, snadno je pohltí pochybnost a frustrace. 

   Proto neradím svým žákům, aby meditovali na sebe. Říkám jim: „buďte pokorní. soustřeďte se na květinu nebo na plamen a inspirujte se.“ v indii jsem viděl mnoho lidí, jak říkají: „Jsem Šiva, jsem Brahma, jsem Krišna.“ A nakonec se z toho pomátli. 



* Měli bychom se během meditace na vás dívat se sepjatýma rukama? 

  :PROPERTIES:
  :genre: qa
  :keywords:
  :cite-key: ij:22-cs
  :END:


/Sri Chinmoy:/ Nemusíte se na mě dívat. Pokud jsou vaše oči unavené, pak je na minutu nebo dvě zavřete, ale ne na neurčito. Jestliže necháte své oči napůl nebo na čtvrtinu otevřené, budu velmi vděčný. Jinak v mnoha případech když žáci nechají své oči zavřené, pouze vstoupí do uvolněného vědomí. Vstoupí do světa spánku a nejsou si toho vědomi. Myslí si, že meditují, ale oni pouze spí. „Neuvědomující si“ je správné slovo k jejich popisu. Když máte své oči otevřené, nazývá se to meditace lva. Jste si vědomi toho, co se děje kolem vás a zároveň jste ve spojení s vnitřními světy. Máte plnou kontrolu jak nad světem vnitřním, tak nad světem vnějším. Ale nepřepínejte své oči. Když je to nutné, na okamžik své oči zavřete. 

   Když se na mě díváte se sepjatýma rukama, získáte mnohem více než jindy. Když sepnete ruce, tehdy se celé vaše tělo stane hořícím plamenem aspirace a modlitby; vědomí celého vašeho těla aspiruje. Jestliže sepnete ruce a jste pozitivně naladěni, vaše modlitba bude nekonečně více oduševnělá než jindy. Tehdy dokonce i hrubé fyzické se snaží nabídnout sebe samo Bohu a nanejvýš oduševněle přijmout to, co mu Bůh chce dát. 

   To, že sepnete ruce, znamená, že se klaníte Vnitřnímu Kormidelníkovi, který vede mě a vede vás. Se sepjatýma rukama ukazujete oddanost Nejvyššímu ve vás a Nejvyššímu ve mně. Jestliže se na mě dokážete dívat v pozitivní a oduševnělé náladě, když máte sepjaté ruce, budete schopni zvýšit svou pokoru, oddanost a jiné božské vlastnosti. Tehdy bude vaše vnímavost mnohem větší a vy budete schopni přijmout od Nejvyššího ve mně mnohem víc. 



* Někdy, když se během své meditace po nás rozhlížíte a když se blížíte pohledem ke mně, vyděsím se. Ale nevím proč. 

  :PROPERTIES:
  :genre: qa
  :keywords:
  :cite-key: ij:23-cs
  :END:


/Sri Chinmoy:/ bojíš se mě, protože cítíš, že budeš odhalen. nevědomky přemýšlíš: „ráno jsem byl žárlivý, pochyboval jsem o svém duchovním životě nebo jsem udělal něco jiného špatně.“ mysl okamžitě přemýšlí o něčem špatném, co jsi udělal a ty se začneš bát. ale jestliže v tom okamžiku cítíš: „Ne, nejsem mysl; jsem srdce,“ pak se nebudeš bát. Když dítě vidí svou matku nebo svého otce, jak se k němu blíží, jestliže ví, že udělalo něco špatně, bude se bát. Jestliže neudělalo nic špatného, pak se bát nebude. 

   Stejně tak má-li dítě velmi laskavého a milujícího otce, pak dokonce jestliže udělalo něco špatného, nebude se bát, protože ví, že jeho otec ho neudeří a nevynadá mu. Vidí pouze otcův zájem zlepšit jej. Proto v okamžiku, kdy máte důvěru ke svému Mistrovi, cítíte: „Je v mém zájmu být dobrý a je v jeho zájmu učinit mě dobrým.“ V okamžiku, kdy cítíte, že jste udělali něco špatně, ať ve svých myšlenkách nebo ve svých činech, ciťte, že má starost zlepšit vás je nekonečně větší než vaše starost zlepšit sama sebe. Pak zde nebude žádný strach. Strach přichází, protože cítíte, že budete odhaleni mým světlem. Ale mé světlo je tu jen proto, aby vás osvítilo. 

   Musíte cítit, že vaše nedokonalosti nebudou přeměněny a osvíceny vaší snahou, ale mou silou, mým soucitem. Nejprve musíte cítit, že devadesát devět procent udělá můj zájem a soucit a jedno procento udělá vaše vlastní síla. Později ucítíte, že vaše jedno procento je také výsledkem mé snahy. Jestliže toto cítíte, budete vítat mé světlo, nehledě na to, jak mocné či pronikavé je. 

   Je lepší, jestliže dokážete zůstat ve svém srdci, když na vás medituji, protože vaše srdce má schopnost sjednotit se s mým soucitem, odpuštěním, zájmem, láskou a požehnáním. Jestliže se dokážete sjednotit s mými kladnými vlastnostmi, pak vaše záporné vlastnosti -- strach, pochybnost, úzkost a starosti -- automaticky odejdou. 



* Když jsem zpočátku stal žákem, bylo radostí meditovat a následovat cestu. V poslední době cítím, že tu radost nemám, a tak nemedituji pravidelně. 

  :PROPERTIES:
  :genre: qa
  :keywords:
  :cite-key: ij:24-cs
  :END:


/Sri Chinmoy:/ Medituješ každý den? 

/Žák:/ Asi patnáct minut. 

/Sri Chinmoy:/ Velmi zvláštní! Medituješ pouze patnáct minut denně a zdá se ti složité meditovat pravidelně. Prosím, modli se k Nejvyššímu, aby ti dal více schopnosti. Nemohu ti říct, že jsi ztratil svou radost, protože jsi překročil svou schopnost. Hledající musí meditovat nejméně hodinu denně -- půl hodiny ráno a půl hodiny večer -- nehledě na to, jaká je jeho úroveň. Ti, kteří přijali naši cestu, si musí najít čas na to, aby meditovali nejméně hodinu denně, dokonce i když upřímně meditujete pouze pět minut před tím, než se vaše mysl začne toulat. Cítím, že toto je něco naprosto nezbytného. Hodina meditace je očekávána od všech, kdo následují naši cestu. Může být rozdělena po patnácti minutách čtyřikrát denně nebo půlhodinu ráno a večer. 

   Možná řeknete, že nemůžete meditovat denně nebo že nemeditujete dobře, ale prosím zkuste to. Každý den nejíte výborné jídlo, ale něco jíte, protože cítíte, že jídlo je nezbytné, aby vaše tělo fungovalo. Také v duchovním životě, prosím, ciťte nezbytnost výživy vaší duše, výživy vaší vnitřní bytosti. Jestliže nemáte každý den intenzivní meditaci, neznamená to, že jste nemeditovali vůbec. Ve vašem duchovním životě, prosím, zkuste cítit vnitřní nezbytnost duše. Prosím meditujte nejméně jednu hodinu, dokonce i když uvnitř svého srdce toho dne cítíte poušť. Jinak neučiníte velký pokrok. 



* Guru, měli bychom meditovat při řízení? 

  :PROPERTIES:
  :genre: qa
  :keywords:
  :cite-key: ij:25-cs
  :END:


/Sri Chinmoy:/ když jsem běhával stovku sprintu za deset nebo jedenáct vteřin, bůh věděl, kolikrát jsem na něj meditoval. vedl jsem v běžeckém závodě, nicméně během závodu byla má mysl u boha. možná řeknete: „Jak jsi dokázal myslet na Boha tak oddaně? Je-li tvá mysl u Boha, změníš svou dráhu a budeš diskvalifikován.“ Ale nikoli, dokázal jsem to. A tak když máte rozvinutou sílu meditace a jste zkušení v meditaci, pak jste schopni meditovat během řízení. Všechno záleží na vašem vnitřním vývoji. Jste-li schopni meditovat během řízení, neděláte nic špatného. Ale jestliže se začátečník v duchovním životě snaží meditovat během řízení, pak bude mít nehodu. 



* Část IV.: sri chinmoy: osobní postřehy

  :PROPERTIES:
  :genre: section
  :keywords:
  :cite-key: ij:26e4-cs
  :END:



* Jaká je vaše vlastní definice Boha? 

  :PROPERTIES:
  :genre: qa
  :keywords:
  :cite-key: ij:26-cs
  :END:


/Sri Chinmoy:/ předtím, než vyslovím svou definici boha, si přeji říct, že definice boha každého jednotlivce je vždy správná. není to tak, že jedině duchovní mistr je schopen říct definici boha. ne, dokonce i dítě dokáže říct dostatečnou definici boha. Řekne ji podle svého porozumění, své schopnosti, svého vnitřního porozumění. každý jednotlivec, bez ohledu na věk a úroveň, může odpovědět na tuto otázku podle svého vlastního vnitřního uvědomění a vnitřního osvícení. někteří duchovní mistři říkají, že bůh je světlo. jiní říkají, že bůh je vědomí. někteří zase tvrdí, že bůh je síla. Čtvrtá skupina řekne, že bůh je osobní bytost. definice boha každého je správná jeho vlastním způsobem, protože v této konkrétní podobě k nim bůh přišel: jako láska, vědomí, síla, blaženost, bytost s lidskými rysy, a tak dále. když kritizujeme ostatní, tím, že řekneme: „Ne, tvoje definice je špatná, moje je správná,“ je to absurdní. Má pravdu, protože mluví na základě svého vnitřního chápání. To, co říkáte vy, je také pravda na základě vašeho chápání a já mám pravdu na základě mého chápání. 

   Podle mého chápání mou vlastní definicí Boha je Láska. Je mi nejdražší, protože v Něm vidím nekonečnou Lásku. Vím, že Bůh je jak věčným Milovníkem, tak věčným Milovaným. Uvnitř srdce každého jednotlivého hledajícího, předtím než realizuje Nejvyšší, je Bůh milovníkem. Ale pro tohoto samého hledajícího, který aspiruje po Nejvyšším, je Bůh sám Milovaným. Nakonec se milovník a Milovaný stanou naprosto jedním. Člověk a Bůh jsou věčně jedním. Člověk je Bohem ještě nerealizovaným plně, vědomě a neodlučitelně; Bůh je člověkem ještě úplně neprojeveným na zemi.


* Existuje určitá podoba Nejvyššího, kterou máte nejradši? 


  :PROPERTIES:
  :genre: qa
  :keywords:
  :cite-key: ij:27-cs
  :END:


/Sri Chinmoy:/ Viděl jsem Nejvyššího v mnoha podobách, ale podoba, kterou oceňuji nebo obdivuji nejvíce a kterou má pro mě On Sám nejradši, je jeho velmi zářivá podoba, celá zlatá, třpytivá a velmi, velmi vysoká. V pouhém okamžiku, jako stisknutím tlačítka, Jej mohu vidět v této podobě, tak vysoké, že si ji nedokážete představit, nekonečně nesmírné a zářící. To je podoba, z které mám největší radost. 



* Berete na sebe také jiné podoby? 

  :PROPERTIES:
  :genre: qa
  :keywords:
  :cite-key: ij:28-cs
  :END:


/Sri Chinmoy:/ V našich životech každý den nosíme rozdílné oblečení a bereme na sebe rozdílné povinnosti, ale stále jsme tím samým člověkem. Takže dokonce i obyčejné lidské bytosti na sebe berou rozdílné podoby. Bůh má také mnoho podob. Někdy na sebe vezme podobu pradědečka a jen si hraje se svými pravnoučaty. Někdy na sebe vezme podobu dítěte a hraje si s námi tímto způsobem. Bůh si s námi neustále hraje na schovávanou a stává se tím, co je nutné, aby nám mohl nabídnout Mír, Světlo, Blaženost a Sílu. Je to Jeho božská kosmická Hra. Věčně si hraje. Bůh ví, že Hru vyhraje, a tak si vždy může užít sám Sebe. Když víte, že ve hře neprohrajete, pak zlenivíte; nezúčastníte se bezvýhradně. Ale v případě Nejvyššího získává obrovskou radost z Hry samotné, nikoli z výsledku. Necítí žádný rozdíl mezi vítězstvím a prohrou, protože si hraje jen sám se Sebou v rozdílných aspektech. 

   Vzal jsem na sebe stovky a tisíce podob, ale mí žáci mě nikdy nepostřehli. Někdy, jestliže chci ukázat svou vnitřní schopnost, ukážu jim rozdílné podoby ve snech nebo během meditace. Jogín na sebe v subtilní úrovni dokáže vzít jakoukoli podobu. Když vám ve snu ukážu svou schopnost, získáte radost. Ale následujícího rána vyjde vaše mysl do popředí a zpochybní to. Když vám dám ve snu nějakou radu, budete rozechvělí a budete mít obrovskou radost. Pak, po několika hodinách, řeknete: „Dal mi tak špatnou radu!“ Nejprve z mé rady získáte radost, pak vyjde mysl do popředí a radost je ztracena. Tehdy se vám odcizím. Když vám bude radit cizí člověk, přirozeně vás to rozčílí. Ale když mohu vstoupit do vašeho srdce a nechat vás pocítit, že to, co vám chci říct, je vaše vlastní odhalení, vaše vlastní uvědomění, následujícího rána budete říkat, že jste objevili něco božského. Když toto objevení zůstane uvnitř vás, po dny a měsíce jej budete opatrovat. Proto se praví duchovní Mistři chovají jako zloději, když chtějí svým žákům poradit. Nechají žáka pocítit, že on sám učinil objev něčeho velmi zvláštního. Podobně, Bůh s námi stále hraje Kosmickou hru na schovávanou, stává se vším, co je nutné, aby nám mohl nabídnout Mír, Světlo, Blaženost a Sílu.



* Guru, jak to, že během rozhovorů působíš vážně, a když mluvíš k nám, působíš přátelsky? 

  :PROPERTIES:
  :genre: qa
  :keywords:
  :cite-key: ij:29-cs
  :END:


/Sri Chinmoy:/ Z duchovního člověka musí lidé získat všechny věci, které jim musí nabídnout. Žákům si přeji nabídnout jednu věc. Během přednášek nabízím něco jiného. Měl bych mít příležitost nabídnout to, co chci nabídnout. Zde jsem přátelský; ale jindy, když mám zůstat ve svém nejvyšším, jestliže pak sestoupím na úroveň obyčejného člověka, bude to chyba. Chci ho pozvednout na svou úroveň. 

   Když medituji v Centru, musíte vyjít do poschodí do meditační místnosti a být v meditativní náladě. Pouze tehdy budete schopni přijímat. Zůstanete-li v přízemí a mluvíte nebo jíte a přitom si myslíte, že jen proto, že jste v kostele, je to dostatečné, bude to chyba. Musíte jít nahoru, pozvednout své vědomí a meditovat. 

   Když se s vámi setkávám na vaší vlastní úrovni, nesestupuji. Když se někdo topí, nabídnu mu ruku, abych ho zachránil: ale on také musí nabídnout svou ruku a držet se mé. Zůstanu-li stále na vzdáleném břehu, jak ho vytáhnu? Tehdy musím přijít k němu a on musí natáhnout svou ruku, abych jej mohl zachránit. 




* Jak dlouho vám trvalo vystoupat po duchovním žebříčku? 

  :PROPERTIES:
  :genre: qa
  :keywords:
  :cite-key: ij:30-cs
  :END:


/Sri Chinmoy:/ V této inkarnaci mi zabralo dvacet let vyšplhat po duchovním žebříčku, ačkoli jsem vyšplhal na vrchol v předešlých inkarnacích. Vím o svých minulých inkarnacích. Dokonce i v mých předchozích inkarnacích jsem dosáhl realizace Boha. Záleží na druhých, zda tomu uvěří nebo ne. Musel jsem co nejmocněji dvacet let meditovat, od dvanácti do třiceti dvou let, než jsem v této inkarnaci dosáhl výšky /nirvikalpa samadhi/. Tento cíl je velmi obtížný, člověk musí cvičit denně osm, deset, dvanáct hodin nebo víc, jestliže opravdu chce dosáhnout Nejvyššího. A po celý čas to musí být upřímné a nanejvýš oddané. Je to velmi obtížný úkol. 



* Jak moc váš vnější život odráží ten vnitřní? 

  :PROPERTIES:
  :genre: qa
  :keywords:
  :cite-key: ij:31-cs
  :END:


/Sri Chinmoy:/ Vnitřní život duchovních Mistrů je jako oceán, kde jejich vnější životy jsou jako drobná kapka. Ale žáci se musí s tou malou kapkou spokojit, protože ta kapka je pro ně víc než dost. Někdy je to pro ně příliš mnoho, nad jejich schopnost vnímání. 

   Vidíte, že každý večer jsem zde, tam, všude, ale já vím, kolik věcí se děje uvnitř mě. Možná si užívám něčí představení, možná mi to dává opravdovou radost. Ale zároveň se zabývám mnoha jinými věcmi. Usmívám se, směji se, užívám si, ale uvnitř mě přichází šípy bolesti, od žáků zde a také z jiných Center a také od lidí, které vůbec neznám. Neznám jejich jména ani cokoliv jiného, ale oni vidí, že tady je místo, kde je hodně velké srdce, a tak tam posílají svá trápení. Zeptáte-li se mě, kdo jsou, nebudu schopen vám říct jejich jména; ale vnitřně ke mně přicházejí. 



* Když říkáš „Aum“, obracíš se na nekonečné? 

  :PROPERTIES:
  :genre: qa
  :keywords:
  :cite-key: ij:32-cs
  :END:


/Sri Chinmoy:/ /aum/ zastupuje boha v jeho třech hlavních aspektech. „a“ zastupuje boha stvořitele, „u“ zastupuje boha udržovatele, „m“ zastupuje boha přeměnitele. když opakuji /aum/, vstupuji do svého nejvyššího vědomí. když jsem v opravdové meditaci, tehdy jestliže jednou vyslovím /aum/, vstoupím do svého nejvyššího transcendentálního vědomí, kde si spolu hraje nekonečnost, věčnost a nesmrtelnost. ale když hovořím a během řeči řeknu slovo /aum/, neznamená to, že vstupuji do svého nejvyššího vědomí nebo že se obracím na nekonečné. tehdy je můj záměr jiný: je to jako hodit světlo do aspirujících duší. Jestliže ony chtějí jít hlouběji do mého vědomí nebo do jejich vlastního nejvyššího vědomí, pak musí meditovat. Pak, když spolu opakujeme /Aum/ na konci meditace, můžeme vstoupit do nejvyšších světů. 



* Ve vaší knize o astrologii jste mluvil o boji s vitálními bytostmi. V jednom místě mluvíte o sedmi bytostech, které přišly a napadly vás. Jak jste vlastně bojoval s těmito bytostmi? 

  :PROPERTIES:
  :genre: qa
  :keywords:
  :cite-key: ij:33-cs
  :END:


/Sri Chinmoy:/ Tyto bytosti bojují okultní silou. Nemají fyzickou sílu, ale dokážou se projevit fyzicky. Například mohou zničit nohy židlí. Nebojujeme na fyzické úrovni, ale s okultní a vitální silou. Bojujeme výhradně energiemi, přesto mohou lidé vzdálení několik bloků slyšet zvuk. Žádná lidská bytost nedokáže vydávat takové zvuky -- pouze vitální bytosti. Jsou to stvoření bez fyzické podoby, ale subtilně si mohou vzít jakoukoli podobu, kterou chtějí. Nemají lidský vzhled, ale mají subtilní vzhled.



* Napíšete někdy svůj životopis?

  :PROPERTIES:
  :genre: qa
  :keywords:
  :cite-key: ij:34-cs
  :END:


/Sri Chinmoy:/ Když se člověk stane významným, vzniká o něm miliony historek. Soustředím se na mnoho údajně významných lidí, stejně jako na ty, kteří jsou opravdu významní. Od té doby, co jsou významní, je s nimi spojeno tisíce historek; ačkoli většina těch historek s nimi vlastně nesouvisí. Jsou jim přisouzeny miliony věcí, které se v jejich životech nestaly. Lidé jen tvoří příběhy z klepů a poté, když se objeví v jejich životopisech, stanou se fakty. Ale není zde žádná důvěryhodnost. Je to jen něco, co chtěl někdo říct o určité významné osobě. Mnohokrát jsou lidé inspirováni a nechají se unést city, a to, co řeknou, nemusí mít žádnou hodnotu. Takže vždycky je lepší, když se významnému člověku poštěstí napsat to, co chce o sobě říct. 

   Právě teď nechci ztrácet čas psaním příběhů o své minulosti; ve vaší realizaci Boha vám vůbec nepomohou. Vždy své žáky odrazuji od toho, aby se dívali na mou minulost, protože jsem to, co jsem nyní. Pravda, někdy, když mám inspiraci, vyprávím vám o mém dětství a mládí; ale vím, že vám tyto zajímavé příběhy ani o kousek nepomohou ve vaší realizaci Boha. Před dvaceti lety bylo vše uvnitř mě -- duchovní Mistr, Jogín, všechno -- ale tehdy jsem nebyl Jogínem pro svět. Když v Bibli Marie požádala Ježíše, aby na svatbě přeměnil vodu ve víno, řekl, že ještě nenastal čas, aby dělal takové věci. V mém případě, když jsem byl mladý, nebyla ta správná doba na to, abych měl žáky. Nyní je ta doba. Když hodina udeří, tehdy žáci získají všechny výhody. 

   To, co dělám od té doby, co jsem přišel do Ameriky, je opravdu důležité. Jiné věci nejsou důležité. V životě Krista jsou důležité pouze tři roky. To, co dělal, než dosáhl třiceti let, sám Bůh ví. Co uvidíme nebo co získáme z jeho života před třicítkou? Nic! Ale během let od třiceti do třiatřiceti, udělal věci, které jsou nesmrtelné. Vědomí země si stále váží věcí, které udělal: stále si cení jeho lásky a soucitu. 
   
   Jestliže vy lidé cítíte: „Ó, kdybych tak mohl něco vědět o kristovi před jeho třicetinami, pak bych byl spasen,“ já řeknu: „Ne, čím méně víte o osobní stránce, o nedůležité stránce, tím lépe. Jen věnujte pozornost samotnému Cíli.“ Na mangovníku je mnoho větví a tisíce a tisíce listů. Ale co potřebujete, je mango. Jestliže víte, kde je mango, máte všechno. Proč chcete vědět, kolik listů je na stromě? Máte-li hlad nebo žízeň, samotné mango vás uspokojí, ne listy. A tak byste měli jíst své mango a být spokojeni. 

   Když se člověk stane opravdovým Mistrem a dokáže nabízet Světlo, Světlo je mangem. Chcete-li získat mango příliš brzy, předtím, než je zralé, nebudete spokojeni. Takže teď jsem mangem, Světlem. Teď je čas podívat se na mango, které je mou přítomností, a ne na listy, které zastupují mou minulost. 



* Zlatá Loď

  :PROPERTIES:
  :genre: discourse
  :keywords:
  :cite-key: ij:35-cs
  :END:


/25. Února 1974 žáci Sri Chinmoye oslavovali dokončení 208 básní svého Mistra v tomto dni. Potom, co Sri Chinmoy ocenil velkou loď naplněnou dárky od svých duchovních dětí, promluvil o své Zlaté Lodi, jak občas nazývá svou duchovní cestu./

Drahé děti, Zlatá Loď není má. Tato loď patří Nejvyššímu. Všichni jsme cestujícími na této lodi. Možná řeknete, že já jsem zkušený cestující, protože jsem na této Lodi déle než vy. Ale přeji si říct, že tato Loď patří Nejvyššímu. Právě teď má na této Lodi jen několik stovek cestujících, ale nadejde den, kdy bude mít sedm tisíc cestujících nebo dokonce víc. 

   A v blízké nebo daleké budoucnosti Loď Nejvyššího -- kde jsme nyní všichni usazeni -- nepoveze pouze sedm set nebo sedm tisíc jednotlivců, ale celé lidstvo, ke Zlatému Břehu Za. Transcendentální Nejvyšší v Jeho Zlaté Lodi poveze všechny z nás ke Zlatému Břehu vždy přesahujícího Za. 

   Jestliže lidské ve mně bylo Nejvyšším požehnáno schopností napsat 208 básní v jednom dni, pak se modlím k Nejvyššímu ve mně, aby mi dal schopnost dvacet milionkrát vám nabídnout, mé sladké děti, nejhlubší, vděčnost mého srdce plnou požehnání. Vy jste mou inspirací, a uvnitř vás je můj Cíl. Projevením Nejvyššího v každém z vás, naplňuji můj Bohem stanovený úkol. S vámi jsem začal svou cestu, a s vámi budu věčně pokračovat v Lodi Nejvyššího Kormidelníka. Naše cesta nikdy neskončí. Pro našeho Nejvyššího Kormidelníka, věčného Gurua, jediného Gurua tady na zemi a tam v Nebi, neexistuje žádný konec cesty. 

   Lidské ve mně napíše mnohem víc básní. Možná se stane, že lidské ve mně jednoho dne překoná číslo, které jsme právě nabídli světu jako celku. Ale znovu si vám přeji říct, tak jako vám stále říkám, že to není otázka množství oproti kvalitě. Nejvyšší ve mně mi nařídil, abych psal básně, a ujišťuji vás, že mi také dal schopnost dosáhnout kvality. Nejvyšší ve mně a básník ve mně jdou společně. Nejvyšší je zároveň mou vnitřní vizí a vnějším úsudkem. 

   Mnoho lidí možná píše stovky a tisíce básní. Já také napíšu tisíce, je-li to Vůle Nejvyššího. Ale božské ve mně vzývá Nejvyššího, aby mi prokázal pouze jedinou laskavost, a to vděčnost vám, mé děti, za to, co jste pro mě udělali, a za to, co pro mě uděláte během Věčnosti. Tento pocit vděčnosti chci dát kolem krku každého hledajícího transcendentální Pravdy, neboť každý hledající si jej zaslouží. 

   Znovu si přeji říct, že toto není má loď: je to Loď Nejvyššího. Já jsem zkušený nebo pokročilý člen této Lodi. Jak vám stále říkám, jsem jedním z vás; jsem vaším bratrem. Naším Otcem je někdo jiný. Narodil jsem se do této duchovní rodiny několik let předtím, než jste se narodili vy, proto se ode mě přirozeně očekává, že jsem učinil trochu větší pokrok než vy. Nyní jsem schopný říct vám o Nejvyšším, který je naším věčným Otcem, věčnou Matkou, věčným Přítelem, věčným Milovaným. Snažím se vás naučit, jak vrůst do Jeho pravé Podoby. Ukážu vám, kde je náš Otec a tím je mé poslání skončeno. 

   Nejvyšší se vždy zabývá překonáváním Svého vlastního rozvíjejícího se Vědomí. V každé chviličce překonává hranice Svého vlastního Překonání. A proto říkáme, že se zabývá stálým překonáváním Skutečnosti, Božskosti a Nesmrtelnosti. Dnes se modlím k Nejvyššímu Kormidelníkovi, aby mi dal příležitost a schopnost nesčetněkrát nabídnout každému z vás svou vděčnost plnou požehnání, neboť každý žák, každý hledající, mi dal příležitost být nápomocen Nejvyššímu v něm. Nejste to vy, kdo by měl být hrdý na vašeho takzvaného vůdce na zemi; jsem to já, kdo by měl být v každičkém okamžiku hrdý na vás a nabídnout vám svou nanejvýš oduševnělou vděčnost. Jste to vy, kdo mi dal příležitost, a jste to vy, kdo si mě vybral, abych byl zasvěceně a oddaně nápomocen vám všem. 
