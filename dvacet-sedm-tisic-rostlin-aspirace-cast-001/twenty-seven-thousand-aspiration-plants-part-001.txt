* Dvacet sedm tisíc rostlin aspirace, část 001

  :PROPERTIES:
  :language: cs
  :book-number:  
  :author: Sri Chinmoy
  :original-edition:  nil
  :year:  2005
  :publisher:  Madal Bal
  :cite-key: AP-1-cs
  :genre: poem
  :keywords:
  :END:



* 1 Dvacet sedm tisíc rostlin aspirace:

  :PROPERTIES:
  :genre:  poem
  :keywords:
  :cite-key: ap-cs:1
  :END:


#+BEGIN_VERSE

Dvacet sedm tisíc
 rostlin aspirace:
Vskutku, ta vzdálenost je příliš velká.
Můj Milovaný Pán Nejvyšší mi však
  říká:
”Mé dítě, ta vzdálenost je příliš
  krátká.
V naprosté tajnosti ti říkám:
po celé cestě budu kráčet s tebou.”

#+END_VERSE


* 2 Každý den celá má bytost 

  :PROPERTIES:
  :genre:  poem
  :keywords:
  :cite-key: ap-cs:2
  :END:


#+BEGIN_VERSE

Každý den celá má bytost
přijímá Dar plný požehnání
 od mého Pána Nejvyššího,
a tímto darem je
krásou zaplavený úsvit radosti.

#+END_VERSE


* 3 Volba je má zbytečná 

  :PROPERTIES:
  :genre:  poem
  :keywords:
  :cite-key: ap-cs:3
  :END:


#+BEGIN_VERSE

Volba je má zbytečná
 nedokonalost
 v mém životě tužeb.
Volba je nezbytnou dokonalostí
 v mém životě aspirace.

#+END_VERSE



* 4 Jsem vybraným nástrojem 

  :PROPERTIES:
  :genre:  poem
  :keywords:
  :cite-key: ap-cs:4
  :END:


#+BEGIN_VERSE

Jsem vybraným nástrojem
 mého Pána Nejvyššího,
ne proto, že jsem pro Něj
 vykonal cosi velkého,
ne proto, že pro Něj
 vykonám cosi dobrého,
ale proto, že si On přeje vykonat
 cosi božsky velkého
a nanejvýše dobrého
 ve mně a skrze mne.

#+END_VERSE


* 5 Stanu se modlitbou čistoty 

  :PROPERTIES:
  :genre:  poem
  :keywords:
  :cite-key: ap-cs:5
  :END:


#+BEGIN_VERSE

Stanu se modlitbou čistoty,
aby mé srdce
 mohlo bezpečně vystoupat k Bohu.
Stanu se zářivou meditací, 
aby Boží Blaženost
 mohla do mě snadno vstoupit.

#+END_VERSE


* 6 Protože se Bůh nevzdal 

  :PROPERTIES:
  :genre:  poem
  :keywords:
  :cite-key: ap-cs:6
  :END:


#+BEGIN_VERSE

Protože se Bůh nevzdal
 Svého Tance Vize Transcendence,
jak se pak můžeš ty vzdát
 své písně manifestace Boha?

#+END_VERSE


* 7 Jsi zbytečný!

  :PROPERTIES:
  :genre:  poem
  :keywords:
  :cite-key: ap-cs:7
  :END:


#+BEGIN_VERSE

Jsi zbytečný! 
Proto nebojuješ
proti nevědomosti, vetřelci.
Jsi hloupý! 
Proto si nepřeješ,
aby Bůh Milovník bojoval za tebe. 

#+END_VERSE


* 8 Dušeplný pláč, kde je?

  :PROPERTIES:
  :genre:  poem
  :keywords:
  :cite-key: ap-cs:8
  :END:


#+BEGIN_VERSE

Dušeplný pláč, kde je?
 Uvnitř mého srdce.
Mocný úsměv, kde je?
 Uvnitř mé duše.
Štědré požehnání, kde je?
 Uvnitř mého života.
Kde jsem já, já sám?
 Uvnitř Božího nepoznatelného 
Oka Vize.

#+END_VERSE


* 9 Pokud se ty a tvá mysl obáváte 

  :PROPERTIES:
  :genre:  poem
  :keywords:
  :cite-key: ap-cs:9
  :END:


#+BEGIN_VERSE

Pokud se ty a tvá mysl obáváte
 života ticha,
znamená to, že nejsi nikde nablízku
 Transcendentálnímu Trůnu Boha.

#+END_VERSE


* 10 Včera má mysl milovala 

  :PROPERTIES:
  :genre:  poem
  :keywords:
  :cite-key: ap-cs:10
  :END:


#+BEGIN_VERSE

Včera
má mysl milovala 
 Velikost Boha.
 Dnes
mé srdce miluje 
 Dobrotu Boha.
 Zítra
bude můj život milovat	
 Jednotu Boha.

#+END_VERSE


* 11 Můj pane, jak mohu být s Tebou spokojen 

  :PROPERTIES:
  :genre:  poem
  :keywords:
  :cite-key: ap-cs:11
  :END:


#+BEGIN_VERSE

Můj pane, jak mohu být s Tebou 
 spokojen,
když mi nedáváš
 to, co chci?

„Mé dítě, nemohu být k tobě krutý.
Ty si ode Mne žádáš
 otroctví konečného. 
Já ti chci dát a také ti dám
 jedině svobodu Nekonečna.“ 

#+END_VERSE


* 12 Ó Běžče Inspirace 

  :PROPERTIES:
  :genre:  poem
  :keywords:
  :cite-key: ap-cs:12
  :END:


#+BEGIN_VERSE

Ó Běžče Inspirace,
 miluji tvůj běh.
Je tak krásný.
Ó Lezče Aspirace,
 miluji tvé stoupání.
Je tak oduševnělé.
Ó Potápěči Realizace, 
 miluji tvé noření se do hlubin.	
Je tak mocné.

#+END_VERSE


* 13 Ráno mi můj Pán dává 

  :PROPERTIES:
  :genre:  poem
  :keywords:
  :cite-key: ap-cs:13
  :END:


#+BEGIN_VERSE

Ráno
mi můj Pán dává
 silný šíp koncentrace.
 Večer
mi můj Pán dává
 krásný luk meditace.
 V noci
mě můj Pán žádá, abych zabil
 zuřivého tygra své nevědomosti.

#+END_VERSE


* 14 Moře dumajících pochybností 

  :PROPERTIES:
  :genre:  poem
  :keywords:
  :cite-key: ap-cs:14
  :END:


#+BEGIN_VERSE

Moře dumajících pochybností 
mé mysli
versus
vždy-osvěcující Slunce Trpělivosti mého Pána:
kdo dokáže neomylně 
předpovědět výsledek?

#+END_VERSE


* 15 Boha a Sílu Jeho Nekonečnosti 

  :PROPERTIES:
  :genre:  poem
  :keywords:
  :cite-key: ap-cs:15
  :END:


#+BEGIN_VERSE

Boha a Sílu Jeho Nekonečnosti
 má mysl si žádá.
Boha a Lásku Jeho Nesmrtelnosti
 mé srdce potřebuje.

#+END_VERSE


* 16 Ó má mysli, rychle se odnauč 

  :PROPERTIES:
  :genre:  poem
  :keywords:
  :cite-key: ap-cs:16
  :END:


#+BEGIN_VERSE

Ó má mysli,
 rychle se odnauč!
Ó mé srdce,
 dušeplně se uč!
Ó má duše,
 kde se skrýváš
 bezesně a tiše?
Ó můj Bože,
 tady jsem!
Potřebuji Tebe jen,
 zoufale!

#+END_VERSE


* 17 Oko Vize mého Milovaného Nejvyššího 

  :PROPERTIES:
  :genre:  poem
  :keywords:
  :cite-key: ap-cs:17
  :END:


#+BEGIN_VERSE

Oko Vize
mého Milovaného Nejvyššího
 na mne myslí.
 Soucitné Srdce
mého Milovaného Nejvyššího
 mne miluje.
 Život Odpuštění
mého Milovaného Nejvyššího
 mne činí nesmrtelným.

#+END_VERSE


* 18 Pláč mé modlitby činí mé srdce

  :PROPERTIES:
  :genre:  poem
  :keywords:
  :cite-key: ap-cs:18
  :END:


#+BEGIN_VERSE

Pláč mé modlitby činí mé srdce
 krásným a dušeplným.
Úsměv mé meditace činí můj život
 silným a plodným.

#+END_VERSE


* 19 Můj Milovaný Nejvyšší mi nikdy nepřipomíná 

  :PROPERTIES:
  :genre:  poem
  :keywords:
  :cite-key: ap-cs:19
  :END:


#+BEGIN_VERSE

Můj Milovaný Nejvyšší mi nikdy
 nepřipomíná
 mé sliby, nepatrné jako mravenec.
Běda, proč já každý den připomínám 
 Jemu
Jeho Sliby, mocné jako Lev?

#+END_VERSE


* 20 Ó má hloupá mysli 

  :PROPERTIES:
  :genre:  poem
  :keywords:
  :cite-key: ap-cs:20
  :END:


#+BEGIN_VERSE

Ó má hloupá mysli,
neodvažuj se měřit síly
s bezesnou a bezdechou
 vírou mého srdce
 v mého Pána Nejvyššího.
Také se neodvažuj měřit síly
s nezrozenou a nesmrtelnou jednotou mé duše
 s mým Pánem Nejvyšším.

#+END_VERSE


* 21 Během mé ranní meditace 

  :PROPERTIES:
  :genre:  poem
  :keywords:
  :cite-key: ap-cs:21
  :END:


#+BEGIN_VERSE

Během mé ranní meditace 
 v Hodině Boha
mi můj Milovaný Nejvyšší řekl:

”Mé dítě, fontánový Zdroj
 extáze tvého srdce
není skrytým pokladem,
nýbrž vždy posvátným,
 nadevše posvátným pokladem.”

#+END_VERSE


* 22 Když jsem uvnitř své mysli 

  :PROPERTIES:
  :genre:  poem
  :keywords:
  :cite-key: ap-cs:22
  :END:


#+BEGIN_VERSE

Když jsem uvnitř své mysli,
jsem bezmocným vzdechem
 úplného nezdaru.
Když jsem uvnitř svého srdce,
jsem stoupajícím plamenem
 božské lásky.
Když jsem uvnitř své duše,
jsem průsvitným úsměvem
 mého Milovaného Nejvyššího.

#+END_VERSE


* 23 Včera mne můj úspěšný život

  :PROPERTIES:
  :genre:  poem
  :keywords:
  :cite-key: ap-cs:23
  :END:


#+BEGIN_VERSE

Včera mne můj úspěšný život
učinil bezbožným.
 Dnes mé srdce pokroku
zanechalo svět v úžasu.
 A něco navíc,
můj Milovaný Nejvyšší mi nyní říká,
že se můj život stal zcela
 bezchybným.

#+END_VERSE


* 24 Zaslepil jsi zcela své oko vize 

  :PROPERTIES:
  :genre:  poem
  :keywords:
  :cite-key: ap-cs:24
  :END:


#+BEGIN_VERSE

Zaslepil jsi zcela své oko vize.
 A přesto, 
když tě ze Své bezmezné 
Štědrosti
 Bůh přichází zachránit,
slepě odmítáš přijmout
 Jeho bezpodmínečnou Pomoc.

#+END_VERSE


* 25 Já tomu říkám život 

  :PROPERTIES:
  :genre:  poem
  :keywords:
  :cite-key: ap-cs:25
  :END:


#+BEGIN_VERSE

Já tomu říkám život. 
Moje duše to nazývá chrámem krásy.
 Já tomu říkám smrt. 
Moje duše to nazývá oltářem čistoty.

#+END_VERSE


* 26 Jsi vybrané dítě Boha 

  :PROPERTIES:
  :genre:  poem
  :keywords:
  :cite-key: ap-cs:26
  :END:


#+BEGIN_VERSE

Jsi vybrané dítě Boha,
 a přece závidíš.
Komu závidíš?
Závidíš vlastnímu, zcela zapomenutému
 a překvapivě nepoznanému
neomezenému, jednotnému já.

#+END_VERSE


* 27 Na bojišti mého života 

  :PROPERTIES:
  :genre:  poem
  :keywords:
  :cite-key: ap-cs:27
  :END:


#+BEGIN_VERSE

Na bojišti mého života
se má mysl rozdělení světa nakonec
 bezpodmínečně odevzdala
mému srdci plnému jednoty Boha.

#+END_VERSE


* 28 Jestliže se nestaneš vědomým milovníkem Boha 

  :PROPERTIES:
  :genre:  poem
  :keywords:
  :cite-key: ap-cs:28
  :END:


#+BEGIN_VERSE

Jestliže se nestaneš
 vědomým milovníkem Boha,
pak navždy zůstaneš
cizincem vlastním výškám 
 své absolutní vize.

#+END_VERSE


* 29 Víš, že jsem velice zvláštním členem 

  :PROPERTIES:
  :genre:  poem
  :keywords:
  :cite-key: ap-cs:29
  :END:


#+BEGIN_VERSE

Víš, že jsem
velice zvláštním členem
 Boží nejbližší rodiny? 
Víš, že jsem v každém okamžiku
veden, utvářen,
 zdokonalován a osvobozován
Božím nejmilejším nástrojem-dítětem:
 Soucitem?

#+END_VERSE


* 30 Čím je má lidská mysl 

  :PROPERTIES:
  :genre:  poem
  :keywords:
  :cite-key: ap-cs:30
  :END:


#+BEGIN_VERSE

Čím je má lidská mysl,
ne-li životem naprosté nicotnosti? 
 Čím je mé lidské srdce,
ne-li životem křehké malosti? 
 Čím je má božská duše,
ne-li životem svrchované novosti?
 Kým je můj Nejvyšší Pán,
ne-li Životem Univerzální Jednoty
 a Transcendentální Plnosti?

#+END_VERSE


* 31 Milovník Boha, který se modlí 

  :PROPERTIES:
  :genre:  poem
  :keywords:
  :cite-key: ap-cs:31
  :END:


#+BEGIN_VERSE

Milovník Boha, který se modlí
 s upřímnou myslí,
medituje s dušeplným srdcem
a slouží s bezpodmínečným životem
je hrdinným bojovníkem
 nekonečné Blaženosti Božské Nesmrtelnosti,
 jenž je na cestě domů.

#+END_VERSE


* 32 Dobře víš, že mysli trvá dlouho 

  :PROPERTIES:
  :genre:  poem
  :keywords:
  :cite-key: ap-cs:32
  :END:


#+BEGIN_VERSE

Dobře víš, že mysli trvá dlouho,
 aby se stala
upřímně duchovní.
Proč jsi tedy neochotný
dát svému životu čas potřebný k tomu,
aby se stal dokonale dokonalým?

#+END_VERSE


* 33 Hned ode dne, kdy jsem se narodil 

  :PROPERTIES:
  :genre:  poem
  :keywords:
  :cite-key: ap-cs:33
  :END:


#+BEGIN_VERSE

Hned ode dne, 
 kdy jsem se narodil,
držím velice přísnou dietu
Božího velmi neobyčejného jídla:
 Jeho Soucitu Věčnosti
  a
 Jeho Lásky Nesmrtelnosti.

#+END_VERSE


* 34 Potajmu se těšíš z výstupu 

  :PROPERTIES:
  :genre:  poem
  :keywords:
  :cite-key: ap-cs:34
  :END:


#+BEGIN_VERSE

Potajmu se těšíš z výstupu
 po schodišti zoufalství.
Otevřeně se těšíš ze sbírání
 povzdechů neschopnosti svého života.

#+END_VERSE


* 35 Moje modlitba si přeje skrýt 

  :PROPERTIES:
  :genre:  poem
  :keywords:
  :cite-key: ap-cs:35
  :END:


#+BEGIN_VERSE

Moje modlitba si přeje skrýt
nečistotu mého nepřirozeného 
 života zvuku.
Moje meditace si přeje odhalit
krásu přirozeného Života Ticha
 mého Pána.

#+END_VERSE


* 36 Tvá aspirace ti říká 

  :PROPERTIES:
  :genre:  poem
  :keywords:
  :cite-key: ap-cs:36
  :END:


#+BEGIN_VERSE

Tvá aspirace ti říká,
 že Boha můžeš mít.
Tvé zasvěcení ti říká,
 že Boha již máš.
Tvá realizace ti říká,
 že Bohem jsi vždy byl.

#+END_VERSE


* 37 Moje stálé štěstí  zcela závisí 

  :PROPERTIES:
  :genre:  poem
  :keywords:
  :cite-key: ap-cs:37
  :END:


#+BEGIN_VERSE

Moje stálé štěstí 
 zcela závisí
na kvalitě mého srdce vděčnosti
a na kvalitě mého života odevzdání
 Vůli mého 
Vnitřního Pilota.

#+END_VERSE


* 38 Nic není tak věčně krásné

  :PROPERTIES:
  :genre:  poem
  :keywords:
  :cite-key: ap-cs:38
  :END:


#+BEGIN_VERSE

Nic není tak věčně krásné
 jako tanec odevzdání mého života.
Nic není tak nekonečně plodné
 jako píseň vděčnosti mého srdce.

#+END_VERSE


* 39 Hluboce obdivuji


  :PROPERTIES:
  :genre:  poem
  :keywords:
  :cite-key: ap-cs:39
  :END:


#+BEGIN_VERSE

Hluboce obdivuji
tvá tři 
 překvapivě upřímná doznání:
Nemodlil ses k Bohu
 bezpodmínečně
ani jedinkrát v celém svém životě.
 Potajmu
mluvíš špatně o Bohu stvoření.
 Dočista neochotně	 
sloužíš Bohu a pomáháš člověku.

#+END_VERSE


* 40 Nechceš žít pro druhé 

  :PROPERTIES:
  :genre:  poem
  :keywords:
  :cite-key: ap-cs:40
  :END:


#+BEGIN_VERSE

Nechceš žít pro druhé.
 To mi nevadí.
Nechceš žít s druhými.
 To mi nevadí.
Nechceš žít pro mne.
 To mi nevadí.
Nechceš žít se mnou.
 To mi nevadí.
Ale pokud nechceš žít
pro Boží plnou Manifestaci na zemi,
 nebudu s tebou nikdy spokojen.
A pokud nechceš žít s Bohem Milovníkem a Bohem Milovaným,
 nejenže s tebou nebudu spokojen,
ale také ti nikdy neodpustím,
 nikdy!

#+END_VERSE


* 41 Ó mé srdce, cožpak se nedokážeš stát 

  :PROPERTIES:
  :genre:  poem
  :keywords:
  :cite-key: ap-cs:41
  :END:


#+BEGIN_VERSE

Ó mé srdce,
 cožpak se nedokážeš stát
 vzhůru stoupajícím sluncem?
Ó můj živote, 
 cožpak se nedokážeš stát
 rozpínající se oblohou?

#+END_VERSE


* 42 Tak jako pochybovačná mysl


  :PROPERTIES:
  :genre:  poem
  :keywords:
  :cite-key: ap-cs:42
  :END:


#+BEGIN_VERSE

Tak jako pochybovačná mysl
nenalézá pohodlí na zemi,
 právě tak milující srdce
nenalézá pohodlí v hrobu. 

#+END_VERSE


* 43 Můj Pane Nejvyšší 

  :PROPERTIES:
  :genre:  poem
  :keywords:
  :cite-key: ap-cs:43
  :END:


#+BEGIN_VERSE

Můj Pane Nejvyšší,
 Ty jsi zároveň
Stvořitelem i stvořením. 
 Proč je pro mne tak těžké
děkovat Ti jako stvoření?
”Mé dítě,
 za schopnost,
kterou jsem ti dal,
 abys sloužil Mému stvoření,
děkuješ Mně, Stvořiteli.
 Za příležitost,
kterou ti dalo mé stvoření,
 abys Mi sloužil,
nedokážeš poděkovat Mně, stvoření? 

#+END_VERSE


* 44 Nejsi tím, co si ostatní myslí, že jsi 

  :PROPERTIES:
  :genre:  poem
  :keywords:
  :cite-key: ap-cs:44
  :END:


#+BEGIN_VERSE

Nejsi tím,
co si ostatní myslí, že jsi.
 Nejsi tím,
co tvrdíš, že jsi.
 Ostatní o tobě smýšlejí
jako o zbytečné lidské bytosti.
 Ty tvrdíš,
že jsi dokonalou lidskou bytostí.
Já ti teď povím,
čím jsi ve skutečnosti.
 Jsi věčným poutníkem
kráčejícím po cestě aspirace
směrem k určenému cíli:
 Dokonalosti.
A tvá dokonalost je jiným jménem
 pro Boží úplné Uspokojení.

#+END_VERSE


* 45 Můj Pane, každý den vídám ty 

  :PROPERTIES:
  :genre:  poem
  :keywords:
  :cite-key: ap-cs:45
  :END:


#+BEGIN_VERSE

Můj Pane, každý den vídám ty,
již vytvářejí takzvané štěstí
 skrze sebeklam.
Myslí si a cítí,
že jsou absolutně dokonalí.
 Co s nimi mohu dělat?
 Co pro ně mohu udělat?

„Mé dítě, nemusíš s nimi nic dělat
nebo pro ně něco udělat.
 Jen zůstaň tichým.
Tvá tichá lhostejnost
bude tím nejpřísnějším trestem.”

#+END_VERSE


* 46 Pouze mysl, která dostala tvrdě za vyučenou 

  :PROPERTIES:
  :genre:  poem
  :keywords:
  :cite-key: ap-cs:46
  :END:


#+BEGIN_VERSE

Pouze mysl,
která dostala tvrdě za vyučenou,
si uvědomí, jak neobyčejnou oběť
již za ni vykonalo aspirující srdce
 a kolik dalších obětí
 bude ještě následovat.

#+END_VERSE


* 47 Mysl toulajících se myšlenek 

  :PROPERTIES:
  :genre:  poem
  :keywords:
  :cite-key: ap-cs:47
  :END:


#+BEGIN_VERSE

Mysl toulajících se myšlenek
bude muset dříve či později čelit
život-pohlcujícím obavám a starostem.

#+END_VERSE


* 48 Můj Pane, neříkej mi jaká je Tvá Vůle.


  :PROPERTIES:
  :genre:  poem
  :keywords:
  :cite-key: ap-cs:48
  :END:


#+BEGIN_VERSE

Můj Pane, neříkej mi
 jaká je Tvá Vůle.
Aniž bych znal Tvou Vůli,
pokusím se ji splnit.
 Proč?
Protože, můj Pane,
budu-li nejdříve znát Tvou Vůli
a poté ji vykonám,
 kdo ví,
možná nebudu tolik šťasten.

#+END_VERSE


* 49 Závod mého Mistra již začal 

  :PROPERTIES:
  :genre:  poem
  :keywords:
  :cite-key: ap-cs:49
  :END:


#+BEGIN_VERSE

Závod mého Mistra
 již začal
a já učiním
 dokonalou volbu:
Mé srdce bude s ním
a můj život bude jen pro něj samotného.

#+END_VERSE


* 50 Možná nejsem velkým hledajícím pravdy 

  :PROPERTIES:
  :genre:  poem
  :keywords:
  :cite-key: ap-cs:50
  :END:


#+BEGIN_VERSE

Možná nejsem
velkým hledajícím pravdy. 
Možná nejsem 
 velkým milovníkem Boha.
Avšak nedat světu vědět
o Božím Soucitném Oku
 a Srdci Odpuštění 
by byla zničující
 a nešťastná chyba.

#+END_VERSE


* 51 Můj Pane, prověř mne 

  :PROPERTIES:
  :genre:  poem
  :keywords:
  :cite-key: ap-cs:51
  :END:


#+BEGIN_VERSE

Můj Pane, prověř mne.
Prověř výstřednost
mé pochybující mysli. 
Prověř upřímnost
stoupajícího pláče mého srdce.

#+END_VERSE


* 52 Tvé srdce přebývá ve vzdálené zemi naděje 

  :PROPERTIES:
  :genre:  poem
  :keywords:
  :cite-key: ap-cs:52
  :END:


#+BEGIN_VERSE

Tvé srdce přebývá
ve vzdálené zemi
 naděje.
Tvoje mysl přebývá
uvnitř ničivé záplavy
 strachu.
Avšak tvá je duše,
 která se nikdy nevzdá,
dokud trvale nezvítězí
v závodu manifestace Boha.

#+END_VERSE


* 53 Můj Pane Nejvyšší, tentokrát budu dobrým hledajícím 

  :PROPERTIES:
  :genre:  poem
  :keywords:
  :cite-key: ap-cs:53
  :END:


#+BEGIN_VERSE

Můj Pane Nejvyšší,
tentokrát budu
 dobrým hledajícím.
Rozhodně
Tě ušetřím trápení
 dalšího čekání na mě.

#+END_VERSE


* 54 Mysli, má mysli, cožpak se nestydíš 

  :PROPERTIES:
  :genre:  poem
  :keywords:
  :cite-key: ap-cs:54
  :END:


#+BEGIN_VERSE

Mysli, má mysli,
cožpak se nestydíš za to,
že kráčíš každý den
 po ulici hlouposti?
Srdce, mé srdce,
cožpak nejsi unavené z toho,
jak kráčíš každý den
 po stezce nejistoty?
Duše, má duše,
zaručeně vím,
že mne budeš doprovázet,
když vědomě začnu kráčet
 po Cestě Věčnosti.

#+END_VERSE


* 55 Abys strávil jed své podezřívavé mysli 

  :PROPERTIES:
  :genre:  poem
  :keywords:
  :cite-key: ap-cs:55
  :END:


#+BEGIN_VERSE

Abys strávil jed
své podezřívavé mysli,
potřebuješ
nový začátek inspirace
a novou cestu aspirace.

#+END_VERSE


* 56 Bůh se nestydí za to 

  :PROPERTIES:
  :genre:  poem
  :keywords:
  :cite-key: ap-cs:56
  :END:


#+BEGIN_VERSE

Bůh se nestydí za to, 
 co říkáš a děláš.
Proto se ty nemusíš stydět za to,
 čím jsi.
Jen dej Bohu radostně
tolik příležitostí, kolik jen potřebuje,
 aby tě napravil a zdokonalil.

#+END_VERSE


* 57 Univerzální objev všech milovníků Boha 

  :PROPERTIES:
  :genre:  poem
  :keywords:
  :cite-key: ap-cs:57
  :END:


#+BEGIN_VERSE

Univerzální objev
 všech milovníků Boha:
Boží Soucitná Výška
je transcendentálním Světlem 
 Spravedlnosti Boží Vize.

#+END_VERSE


* 58 Zima noci letargie mého života 

  :PROPERTIES:
  :genre:  poem
  :keywords:
  :cite-key: ap-cs:58
  :END:


#+BEGIN_VERSE

Zima noci letargie mého života
 skončila.
Jaro blaženosti činnosti mé duše
 nastalo.
Nyní mi Bůh dal
schopnost projevit Jeho Spokojenost
 skrze můj život dokonalosti.

#+END_VERSE


* 59 Má mysl je vždy neochotná

  :PROPERTIES:
  :genre:  poem
  :keywords:
  :cite-key: ap-cs:59
  :END:


#+BEGIN_VERSE

Má mysl je vždy neochotná
 zeptat se Boha,
co si o ní myslí --
 to ze strachu z odpovědi.

#+END_VERSE


* 60 Každý den je beznadějně marným dnem 

  :PROPERTIES:
  :genre:  poem
  :keywords:
  :cite-key: ap-cs:60
  :END:


#+BEGIN_VERSE

Každý den
je beznadějně marným dnem
a každý den
zůstane beznadějně marným dnem,
pokud se nedokážu radostně zbavit
inkoustu nečistoty mé mysli.

#+END_VERSE


* 61 Kdo tě žádá, abys zůstal 

  :PROPERTIES:
  :genre:  poem
  :keywords:
  :cite-key: ap-cs:61
  :END:


#+BEGIN_VERSE

Kdo tě žádá, abys zůstal
pohřben pod půdou sebeshovívavosti?
Pověz mi, kdo?
 Nikdo!
Já jsem připraven vést tě
po starodávné cestě sebedisciplíny --
 jsi ale připraven ty?

#+END_VERSE


* 62 Když jsi chycen v pasti 

  :PROPERTIES:
  :genre:  poem
  :keywords:
  :cite-key: ap-cs:62
  :END:


#+BEGIN_VERSE

Když jsi chycen v pasti
mezi nevěrou své mysli
 a vírou svého srdce,
vzývej svého Pána Nejvyššího,
aby tě rázně pokáral.
 Zanedlouho budeš plavat
v moři blaženosti moudrosti.

#+END_VERSE


* 63 Můj Pane Nejvyšší, byly doby 

  :PROPERTIES:
  :genre:  poem
  :keywords:
  :cite-key: ap-cs:63
  :END:


#+BEGIN_VERSE

Můj Pane Nejvyšší,
byly doby, kdy jsem dělal
spoustu věcí
 pro své vlastní potěšení.
Nyní dělám pouze jedinou věc,
ne pro sebe, ale pro Tebe.
Zalévám rostlinu vděčnosti
 svého života
svými slzami plnými vděku.

#+END_VERSE


* 64 Mé oči jsou tak slepé 

  :PROPERTIES:
  :genre:  poem
  :keywords:
  :cite-key: ap-cs:64
  :END:


#+BEGIN_VERSE

Mé oči jsou tak slepé,
že nevidí
 Soucit mého Pána.
Mé srdce je tak otupělé,
že necítí Soucit mého Pána.
Má mysl je tak arogantní,
že se vůbec nezajímá
 o Soucit mého Pána.
Mé vitálno je tak hloupé,
že si myslí, že nepotřebuje soucit
 ani od země, a ani od Nebe.
Mé tělo je tak letargické,
že si po celou dobu spokojeně užívá
 spánku nevědomosti.
Proto ani neví,
co soucit je.
Má duše je ale plně probuzená.
Proto neomylně ví,
že dech mého života dokonalosti
přebývá uvnitř Soucitného Srdce
 Mého Pána.

#+END_VERSE


* 65 Jsi nerozumný 

  :PROPERTIES:
  :genre:  poem
  :keywords:
  :cite-key: ap-cs:65
  :END:


#+BEGIN_VERSE

Jsi nerozumný,
pokud se spokojíš
 s dnešními vnitřními plameny
a nepokoušíš se zvýšit
 své světlo vnímavosti,
neboť kdo ví,
zítřejší vnější slunce
 možná vůbec nevyjde.

#+END_VERSE


* 66 Jaké to je, být dalším Bohem?

  :PROPERTIES:
  :genre:  poem
  :keywords:
  :cite-key: ap-cs:66
  :END:


#+BEGIN_VERSE

Jaké to je, být dalším Bohem?
Je to jako dosáhnout
nejen svého nedosaženého já,
ale také svého nedosažitelného Já.

#+END_VERSE


* 67 Bůh stvořil mnoho cest

  :PROPERTIES:
  :genre:  poem
  :keywords:
  :cite-key: ap-cs:67
  :END:


#+BEGIN_VERSE

Bůh stvořil mnoho cest
 vedoucích k Němu,
neboť Bůh si přeje potěšit
každého jednotlivce 
jeho vlastním způsobem,
stejně tak, jako si i On Sám přeje 
být těšen
 Svým vlastním Způsobem.

#+END_VERSE


* 68 Radostné sebedávání

  :PROPERTIES:
  :genre:  poem
  :keywords:
  :cite-key: ap-cs:68
  :END:


#+BEGIN_VERSE

Radostné sebedávání
a mocné stávání se Bohem
jsou rubem a lícem
mince dokonalého života.

#+END_VERSE


* 69 Žádná vnější schopnost se nikdy nemůže vyrovnat

  :PROPERTIES:
  :genre:  poem
  :keywords:
  :cite-key: ap-cs:69
  :END:


#+BEGIN_VERSE

Žádná vnější schopnost se nikdy nemůže vyrovnat
vnitřní schopnosti 
sebepřekonávání
 a Božího Uspokojení.

#+END_VERSE


* 70 Ó má pochybující mysli 

  :PROPERTIES:
  :genre:  poem
  :keywords:
  :cite-key: ap-cs:70
  :END:


#+BEGIN_VERSE

Ó má pochybující mysli,
řekněme si konečné sbohem
a vzývejme Věčnost,
aby ocenila naše úžasné rozloučení.

#+END_VERSE


* 71 Má pyšná mysl 

  :PROPERTIES:
  :genre:  poem
  :keywords:
  :cite-key: ap-cs:71
  :END:


#+BEGIN_VERSE

Má pyšná mysl
nepřestává mluvit o Bohu.
Běda, běda!
Mé bázlivé srdce
ještě nezačalo mluvit o Bohu.
Běda, běda!

#+END_VERSE


* 72 Chtějí-li tvé oči vidět svět 

  :PROPERTIES:
  :genre:  poem
  :keywords:
  :cite-key: ap-cs:72
  :END:


#+BEGIN_VERSE

Chtějí-li tvé oči vidět svět,
pak tak učiň, avšak s mírou.
Chce-li tvé srdce milovat svět,
pak tak učiň, avšak neměř.

#+END_VERSE


* 73 V komnatě zmatku své mysli 

  :PROPERTIES:
  :genre:  poem
  :keywords:
  :cite-key: ap-cs:73
  :END:


#+BEGIN_VERSE

V komnatě zmatku své mysli
jsi umístil
 nespočetné obavy a pochybnosti.
Jak potom můžeš uvést Boha 
 a Jeho Blaženost Skvělosti Nekonečna
na trůn osvícení
 tvého srdce?

#+END_VERSE


* 74 Předtím, než se odvážíš 

  :PROPERTIES:
  :genre:  poem
  :keywords:
  :cite-key: ap-cs:74
  :END:


#+BEGIN_VERSE

Předtím, než se odvážíš 
analyzovat Boha,
musíš ztišit svou mysl,
 uspořádat svůj život
 a učinit své srdce citlivým.

#+END_VERSE


* 75 Tvou jedinou stížností

  :PROPERTIES:
  :genre:  poem
  :keywords:
  :cite-key: ap-cs:75
  :END:


#+BEGIN_VERSE

Tvou jedinou stížností vůči mně je,
že jsem neschopný klamat,
 i když si to žádají okolnosti.
Mou jedinou stížností vůči tobě je,
že jsi neschopný být nestranný, 
 i když si to žádají okolnosti.

#+END_VERSE


* 76 Víš, co tě nezdar naučil?

  :PROPERTIES:
  :genre:  poem
  :keywords:
  :cite-key: ap-cs:76
  :END:


#+BEGIN_VERSE

Víš,
co tě nezdar naučil?
Naučil tě
nečinit žádné kompromisy
 s nocí nevědomosti.

#+END_VERSE


* 77 Duše, má duše 

  :PROPERTIES:
  :genre:  poem
  :keywords:
  :cite-key: ap-cs:77
  :END:


#+BEGIN_VERSE

Duše, má duše,
Ty mě zachraňuješ od neustálých
 invazí smrti.
Duše, má duše,
ty vítáš nespočetné
 povzdechy mého života.
Běda, já tě vědomě
 nemiluji
a přesto tě zoufale
 potřebuji.

#+END_VERSE


* 78 Vnější slunce není nové každý den 

  :PROPERTIES:
  :genre:  poem
  :keywords:
  :cite-key: ap-cs:78
  :END:


#+BEGIN_VERSE

Vnější slunce není nové každý den,
 vnitřní slunce však ano.
Vnější slunce mě žádá, abych šplhal vzhůru
 k himalájským výšinám.
Vnitřní slunce mi říká, abych bezesně zůstal
 na svém himalájském vrcholu.

#+END_VERSE


* 79 Lidské ve mně předvídá můj život 

  :PROPERTIES:
  :genre:  poem
  :keywords:
  :cite-key: ap-cs:79
  :END:


#+BEGIN_VERSE

Lidské ve mně předvídá můj život
 jako beznadějnou bitvu.
Božské ve mně předvídá můj život
 jako dosud nevídané vítězství Boha.
Jsem to já, kdo musí učinit
 správné rozhodnutí.
Buď dovolím, abych byl odrazen obrovitým strachem,
nebo se připravím
 na Boží Božské Objetí.

#+END_VERSE


* 80 Úsměv mé inspirace 

  :PROPERTIES:
  :genre:  poem
  :keywords:
  :cite-key: ap-cs:80
  :END:


#+BEGIN_VERSE

Úsměv mé inspirace
 je mou tajnou silou.
Pláč mé aspirace
 je mou posvátnou silou.
Píseň mé realizace
 je mou Boha-manifestující silou.

#+END_VERSE


* 81 Má je mysl, jež chce být 

  :PROPERTIES:
  :genre:  poem
  :keywords:
  :cite-key: ap-cs:81
  :END:


#+BEGIN_VERSE

Má je mysl, jež chce být
 opětovně spojena se silou nevědomosti.
Mé je srdce, jež chce být
 opětovně spojeno s králem moudrosti.
Můj je život, jenž chce být
 opětovně spojen s císařem dokonalosti.

#+END_VERSE


* 82 Tvůj život je napaden 

  :PROPERTIES:
  :genre:  poem
  :keywords:
  :cite-key: ap-cs:82
  :END:


#+BEGIN_VERSE

Tvůj život je napaden
 nejistými pravdami,
protože tvá mysl není ochotna
těšit se ze slunečně nesmírných snů
 Božího světa.

#+END_VERSE


* 83 Každé ráno věrně provádím tři věci:

  :PROPERTIES:
  :genre:  poem
  :keywords:
  :cite-key: ap-cs:83
  :END:


#+BEGIN_VERSE

Každé ráno
 věrně provádím tři věci:
Stoupám vysoko vzhůru
 nad mraky své mysli.
Přemáhám svůj život plný zoufalství. 
Pokouším se stát vítězným nástrojem
 Blaženosti Uspokojení mého Pána.

#+END_VERSE


* 84 Jediný závan noci nečistoty

  :PROPERTIES:
  :genre:  poem
  :keywords:
  :cite-key: ap-cs:84
  :END:


#+BEGIN_VERSE

Jediný závan
 noci nečistoty
dokáže porazit strom naděje
 tvého vnějšího života
a strom příslibu
 tvého vnitřního života.

#+END_VERSE


* 85 Je zároveň profesorem 

  :PROPERTIES:
  :genre:  poem
  :keywords:
  :cite-key: ap-cs:85
  :END:


#+BEGIN_VERSE

Je zároveň
profesorem svého života tužeb
i studentem žaláře přeludů
 své mysli.

#+END_VERSE


* 86 Nesnaž se zatajit 

  :PROPERTIES:
  :genre:  poem
  :keywords:
  :cite-key: ap-cs:86
  :END:


#+BEGIN_VERSE

Nesnaž se zatajit,
co má tvá mysl.
 Stěží se ti to podaří.
Pokus se odhalit to,
co má a čím je tvá duše.
 Budeš rychle úspěšný.

#+END_VERSE


* 87 Každé dveře se dají zavřít 

  :PROPERTIES:
  :genre:  poem
  :keywords:
  :cite-key: ap-cs:87
  :END:


#+BEGIN_VERSE

Každé dveře se dají zavřít -- 
ne však dveře smrti.
Každá místnost může zůstat bez povšimnutí --
ne však místnost života.

#+END_VERSE


* 88 Aspirující srdce 

  :PROPERTIES:
  :genre:  poem
  :keywords:
  :cite-key: ap-cs:88
  :END:


#+BEGIN_VERSE

Aspirující srdce 
pravého milovníka Boha
 a jeho život zasvěcení
se mohou a také se budou těšit
 z nádherných hodin Nebeských dnů.

#+END_VERSE


* 89 Jsi svým životem plným břemen 

  :PROPERTIES:
  :genre:  poem
  :keywords:
  :cite-key: ap-cs:89
  :END:


#+BEGIN_VERSE

Jsi svým životem plným břemen.
Jsi hladem svých smyslů.
Jak potom můžeš očekávat, že tě 
tvé srdce osvobodí?

#+END_VERSE


* 90 Tvůj život překypuje problémy 

  :PROPERTIES:
  :genre:  poem
  :keywords:
  :cite-key: ap-cs:90
  :END:


#+BEGIN_VERSE

Tvůj život překypuje problémy.
Tvá mysl se stala
 řetězem pohoří klamu.
Avšak Bůh ví a říká světu,
že přetvoří tvůj pozemský život
 ve Svůj vlastní Domov Nebeský.

#+END_VERSE


* 91 Včera jsem byl upřímný 

  :PROPERTIES:
  :genre:  poem
  :keywords:
  :cite-key: ap-cs:91
  :END:


#+BEGIN_VERSE

Včera jsem byl upřímný.
Proto jsem připustil,
 že mám lidské slabosti.
Dnes jsem opět upřímný.
Proto připouštím,
že můj Pán Nejvyšší
mne transformuje
 rychle, velmi rychle
ve Svůj božský nástroj,
 jemuž se nic nevyrovná.

#+END_VERSE


* 92 Nyní, když je tvá mysl zcela otřesena 

  :PROPERTIES:
  :genre:  poem
  :keywords:
  :cite-key: ap-cs:92
  :END:


#+BEGIN_VERSE

Nyní, když je tvá mysl zcela otřesena
svými vlastními absurdními nároky,
bude mít tvůj život brzy schopnost projevit
Boží sebepřesahující Světlo Vize
v tobě a skrze tebe.

#+END_VERSE


* 93 Protože ke každé situaci přistupuješ 

  :PROPERTIES:
  :genre:  poem
  :keywords:
  :cite-key: ap-cs:93
  :END:


#+BEGIN_VERSE

Protože ke každé situaci přistupuješ
s měsíčně bílou rozvahou svého srdce,
Bůh ti poskytuje
Svůj vlastní, vesmír sytící Hlas Věčnosti.

#+END_VERSE


* 94 Čím je bezesné sebedávání 

  :PROPERTIES:
  :genre:  poem
  :keywords:
  :cite-key: ap-cs:94
  :END:


#+BEGIN_VERSE

Čím je bezesné sebedávání,
ne-li rozkvětem Boží Blaženosti
uvnitř zahrady aspirace tvého srdce?

#+END_VERSE


* 95 Včera mi Bůh co nejsoucitněji řekl: 

  :PROPERTIES:
  :genre:  poem
  :keywords:
  :cite-key: ap-cs:95
  :END:


#+BEGIN_VERSE

Včera mi Bůh co nejsoucitněji řekl:
”Noc lpění je neuhasitelnou žízní
 ve světě tužeb.”

Dnes mi Bůh s největší spokojeností říká:
„Světlo nelpění je nekonečnou nektarovou blažeností
 ve světě aspirace.”

#+END_VERSE


* 96 Modlím se a modlím k Bohu

  :PROPERTIES:
  :genre:  poem
  :keywords:
  :cite-key: ap-cs:96
  :END:


#+BEGIN_VERSE

Modlím se a modlím k Bohu
 pro Jeho Odpuštění.
Bůh stále odpouští a odpouští
 životu celé mé bytosti.
Boží Srdce a má duše cítí,
že je to neobyčejně půvabná
 a osvěcující hra.

#+END_VERSE


* 97 Neutápěj se v beznaději 

  :PROPERTIES:
  :genre:  poem
  :keywords:
  :cite-key: ap-cs:97
  :END:


#+BEGIN_VERSE

Neutápěj se v beznaději!
Světlo tvé poslušnosti
v srdci tvé aspirace
a v životě tvého zasvěcení
je tvým nejvyšším vítězstvím
a Boží bezmeznou Blažeností. 

#+END_VERSE


* 98 V den, kdy jsem sám sebe 

  :PROPERTIES:
  :genre:  poem
  :keywords:
  :cite-key: ap-cs:98
  :END:


#+BEGIN_VERSE

V den, kdy jsem sám sebe 
 vrhnul na stranu Boha,
udělil mi Bůh
tři svět milující, svět osvětlující
 a svět naplňující lekce:
Jak plakat pro svět
 bezesně,
jak se na svět usmívat
 dušeplně, 
jak Jemu sloužit ve světě
 bezpodmínečně.

#+END_VERSE


* 99 Můj Milovaný Nejvyšší, zcela určitě zkrotím 

  :PROPERTIES:
  :genre:  poem
  :keywords:
  :cite-key: ap-cs:99
  :END:


#+BEGIN_VERSE

Můj Milovaný Nejvyšší,
zcela určitě
zkrotím vše v mém životě,
kromě bezesných slz mého srdce
pro Tvou realizaci.

#+END_VERSE


* 100 Jseš si naprosto jistý 

  :PROPERTIES:
  :genre:  poem
  :keywords:
  :cite-key: ap-cs:100
  :END:


#+BEGIN_VERSE

Jseš si naprosto jistý,
že tvé srdce pláče pouze po Bohu?
Pokud ano, pak buď ujištěn,
že ti Bůh zanedlouho dá
 Své Věčnosti ZLATÉ VŠE.

#+END_VERSE
