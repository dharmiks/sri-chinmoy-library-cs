#+TITLE: Dvacet sedm tisíc rostlin aspirace, část 012
#+AUTHOR: Sri Chinmoy
#+LANGUAGE: cs



* Index

  :PROPERTIES:
  :BOOK-NUMBER:  
  :AUTHOR: Sri Chinmoy
  :ORIGINAL-EDITION:  nil
  :YEAR:  2005
  :PUBLISHER:  Madal Bal
  :CITE-KEY: AP-12-cs
  :GENRE: poem
  :KEYWORDS:
  :END


* 1101

  :PROPERTIES:
  :GENRE:  poem
  :KEYWORDS:
  :CITE-KEY: AP:1101-cs
  :END:


#+BEGIN_VERSE

Můj Milovaný Nejvyšší,
můj život je Ti k dispozici.
Formuj mě, tvoř mě a veď mě
 Tvým vlastním Způsobem.
Věnuj mi, prosím,
 schopnost upřímného odhodlání,
 abych přišel Tobě -- Tobě samotnému.

#+END_VERSE


* 1102

  :PROPERTIES:
  :GENRE:  poem
  :KEYWORDS:
  :CITE-KEY: AP:1102-cs
  :END:


#+BEGIN_VERSE

Pátrá po své mysli.
 Kde je?
Jeho mysl je pohřbena pod
 hromadou padlých vzpomínek.
Pátrá po svém srdci.
 Kde je?
Jeho srdce je na té nejvyšší větvi
 jeho stromu aspirace.

#+END_VERSE


* 1103

  :PROPERTIES:
  :GENRE:  poem
  :KEYWORDS:
  :CITE-KEY: AP:1103-cs
  :END:


#+BEGIN_VERSE

Ráno se modlím k mému Pánu Nejvyššímu,
 aby mne učinil hluchým vůči povyku
 hudby vnějšího světa.
Večer se modlím k mému Pánu Nejvyššímu,
 aby mne probudil do nektarové blaženosti
 hudby vnitřního světa.

#+END_VERSE


* 1104

  :PROPERTIES:
  :GENRE:  poem
  :KEYWORDS:
  :CITE-KEY: AP:1104-cs
  :END:


#+BEGIN_VERSE

Tvé oko himalájsky vysokého odpoutání
probádalo nezrozené
a nesmrtelné smutky
 nesčetných lidských srdcí.

#+END_VERSE


* 1105

  :PROPERTIES:
  :GENRE:  poem
  :KEYWORDS:
  :CITE-KEY: AP:1105-cs
  :END:


#+BEGIN_VERSE

Když má moje mysl čisté myšlenky,
dostává v Nebi práci
 na částečný úvazek.
Když se moje mysl stane vůlí odevzdanosti,
dostává v Nebi práci na plný úvazek,
plnou zářících budoucích příslibů.

#+END_VERSE


* 1106

  :PROPERTIES:
  :GENRE:  poem
  :KEYWORDS:
  :CITE-KEY: AP:1106-cs
  :END:


#+BEGIN_VERSE

Bůh od tebe nechce vědět,
 co si přeješ.
Pouze si od tebe přeje vědět,
 čím se chceš stát
a jakou pomoc
 od Něj potřebuješ.

#+END_VERSE


* 1107

  :PROPERTIES:
  :GENRE:  poem
  :KEYWORDS:
  :CITE-KEY: AP:1107-cs
  :END:


#+BEGIN_VERSE

Pracuješ-li pouze proto, aby ses stal
 velkým autokratem,
pak sám sebe nalezneš
 na cestě pochyb a frustrace.
Pracuješ-li ale proto, aby ses stal
vybraným nástrojem Boha
a sloužil Mu Jeho vlastním Způsobem
 v Jeho vybranou Hodinu,
pak ti Bůh rozhodně umožní vychutnat
Jeho Cestu Sebepřekonávání ve Věčnosti.

#+END_VERSE


* 1108

  :PROPERTIES:
  :GENRE:  poem
  :KEYWORDS:
  :CITE-KEY: AP:1108-cs
  :END:


#+BEGIN_VERSE

Tvůj život pokroku tě učinil
 nezastíněnou tváří tvého srdce.
Tvůj život meditace tě učinil
nezrozeným a nesmrtelným Srdcem tvého Boha.

#+END_VERSE


* 1109

  :PROPERTIES:
  :GENRE:  poem
  :KEYWORDS:
  :CITE-KEY: AP:1109-cs
  :END:


#+BEGIN_VERSE

Miluj božskost v sobě
 nekonečně více,
než jsi tak činil doposud,
nebudeš pak muset napodobovat
 lidské v ostatních.

#+END_VERSE


* 1110

  :PROPERTIES:
  :GENRE:  poem
  :KEYWORDS:
  :CITE-KEY: AP:1110-cs
  :END:


#+BEGIN_VERSE

Šumící řeka meditace tvého srdce
překoná poušť tvého života,
neboť se tvá mysl nyní těší
z absence tužeb.

#+END_VERSE


* 1111

  :PROPERTIES:
  :GENRE:  poem
  :KEYWORDS:
  :CITE-KEY: AP:1111-cs
  :END:


#+BEGIN_VERSE

Dokážeš-li usmrtit svého
 zločince-nevědomost,
budeš se schopen podívat
 do Srdce Boží Skutečnosti 
sebepřekonávání.

#+END_VERSE


* 1112

  :PROPERTIES:
  :GENRE:  poem
  :KEYWORDS:
  :CITE-KEY: AP:1112-cs
  :END:


#+BEGIN_VERSE

Jeho srdce má rádo
tři neobyčejné věci:
 krásu oblohy,
 čistotu luny
 a mocnost slunce.

#+END_VERSE


* 1113

  :PROPERTIES:
  :GENRE:  poem
  :KEYWORDS:
  :CITE-KEY: AP:1113-cs
  :END:


#+BEGIN_VERSE

Všemohoucnost hluboko ve mně
a Úsměv Ticha mého Pána
jsou jednou a toutéž věcí.

#+END_VERSE


* 1114

  :PROPERTIES:
  :GENRE:  poem
  :KEYWORDS:
  :CITE-KEY: AP:1114-cs
  :END:


#+BEGIN_VERSE

Tvé srdce jednoty nemusí nic říkat,
neboť samo ztělesňuje
jak pozemskou stoupající naději aspirace,
tak i sestupující příslib Soucitu Nebes.

#+END_VERSE


* 1115

  :PROPERTIES:
  :GENRE:  poem
  :KEYWORDS:
  :CITE-KEY: AP:1115-cs
  :END:


#+BEGIN_VERSE

Musím zapomenout na své „jáství“,
tak abych si mohl připomenout svou jednotu.
Má jednota musí být znásobena každým dnem,
tak abychom se mohli já a můj Pán společně těšit
z naší nejvyšší plnosti.

#+END_VERSE


* 1116

  :PROPERTIES:
  :GENRE:  poem
  :KEYWORDS:
  :CITE-KEY: AP:1116-cs
  :END:


#+BEGIN_VERSE

Ó, světlo zvuku mé mysli,
ó, blaženosti ticha mého srdce,
ó, výško uspokojení mé duše,
kdy si vás budu moci nárokovat
jako své vlastní, zcela vlastní?

#+END_VERSE


* 1117

  :PROPERTIES:
  :GENRE:  poem
  :KEYWORDS:
  :CITE-KEY: AP:1117-cs
  :END:


#+BEGIN_VERSE

Jeho životní nesnáze
se nyní staly krásné a blažené,
jelikož pták inspirace jeho mysli
a pták aspirace jeho srdce
se společně vznášejí vysoko,
velmi vysoko.

#+END_VERSE


* 1118

  :PROPERTIES:
  :GENRE:  poem
  :KEYWORDS:
  :CITE-KEY: AP:1118-cs
  :END:


#+BEGIN_VERSE

Když se dívá na krásu
 ranní oblohy,
myslí si a cítí,
že Bůh Sen
 mu vyhovuje nejlépe.
Když se dívá na sílu
 poledního slunce,
myslí si a cítí,
že Bůh Zvuk
 mu vyhovuje nejlépe.
Když se dívá na čistotu
 večerní luny,
myslí si a cítí,
že Bůh Ticho
 mu vyhovuje nejlépe.

#+END_VERSE


* 1119

  :PROPERTIES:
  :GENRE:  poem
  :KEYWORDS:
  :CITE-KEY: AP:1119-cs
  :END:


#+BEGIN_VERSE

Modlil jsem se k mému Pánu Nejvyššímu
 pro sílu.
Můj Nejvyšší Pán mi dal Lásku
 namísto síly.
Jeho Láska nejen že učinila
 mé srdce silným,
ale také činí můj život dokonalým.

#+END_VERSE


* 1120

  :PROPERTIES:
  :GENRE:  poem
  :KEYWORDS:
  :CITE-KEY: AP:1120-cs
  :END:


#+BEGIN_VERSE

Pokud se neodvrátíš od svého nevědomého života,
 kdo to za tebe provede?
Nepřeješ-li si vychutnat
Nektarovou blaženost v neomezené míře,
 kdo to za tebe provede?

#+END_VERSE


* 1121

  :PROPERTIES:
  :GENRE:  poem
  :KEYWORDS:
  :CITE-KEY: AP:1121-cs
  :END:


#+BEGIN_VERSE

Jeho vitálno je nedotčeno
 pokušením.
Proto jeho život objal v náruči
 Bůh Uspokojení.

#+END_VERSE


* 1122

  :PROPERTIES:
  :GENRE:  poem
  :KEYWORDS:
  :CITE-KEY: AP:1122-cs
  :END:


#+BEGIN_VERSE

Pokud povolíš své nenasytnosti tužeb,
 aby tě vedla,
pak budeš donucen
povolit svému zničujícímu smutku,
aby tě následoval.

#+END_VERSE


* 1123

  :PROPERTIES:
  :GENRE:  poem
  :KEYWORDS:
  :CITE-KEY: AP:1123-cs
  :END:


#+BEGIN_VERSE

Učiň pouze jediné:
umožni svému Pánu Nejvyššímu
převzít iniciativu v tom, 
 co říkáš a děláš.
Pohleď, jak vyhání zloděje nevědomost
 ze zahrady tvého života.

#+END_VERSE


* 1124

  :PROPERTIES:
  :GENRE:  poem
  :KEYWORDS:
  :CITE-KEY: AP:1124-cs
  :END:


#+BEGIN_VERSE

Chrám tvého srdce
postrádá uctívatele.
Proč nepozveš
své tělo, vitálno a mysl,
 aby vešli a uctívali zde Boha?

#+END_VERSE


* 1125

  :PROPERTIES:
  :GENRE:  poem
  :KEYWORDS:
  :CITE-KEY: AP:1125-cs
  :END:


#+BEGIN_VERSE

Přeješ si vlastnit Boha.
Vskutku, stojí za to Jej vlastnit.
Avšak kdo může vůbec kdy vlastnit Boha,
jenž je zároveň věčným Vlastníkem
 a věčným Vlastnictvím?

#+END_VERSE


* 1126

  :PROPERTIES:
  :GENRE:  poem
  :KEYWORDS:
  :CITE-KEY: AP:1126-cs
  :END:


#+BEGIN_VERSE

Nemilosrdně tě uštknul
nebezpečný a jedovatý
 had nevědomosti.
Proto je pro tebe nemožné
být svědkem znovuzrození
 krásy sladké plodnosti tvého života.

#+END_VERSE


* 1127

  :PROPERTIES:
  :GENRE:  poem
  :KEYWORDS:
  :CITE-KEY: AP:1127-cs
  :END:


#+BEGIN_VERSE

Svoboda strojové poslušnosti
 promění člověka v robota.
Dětsky svobodná poslušnost
 promění člověka v Boha.

#+END_VERSE


* 1128

  :PROPERTIES:
  :GENRE:  poem
  :KEYWORDS:
  :CITE-KEY: AP:1128-cs
  :END:


#+BEGIN_VERSE

Tvůj život prolomil
 bariéru ega tvé mysli.
Proto je tvé srdce schopno postavit se
na vrchol dokonalosti
 Božího stvoření.

#+END_VERSE


* 1129

  :PROPERTIES:
  :GENRE:  poem
  :KEYWORDS:
  :CITE-KEY: AP:1129-cs
  :END:


#+BEGIN_VERSE

Pojmenuj Boha Soucitu.
Žádej si Boha Osvobození.
Staň se Bohem transcendentálního Ticha.

#+END_VERSE


* 1130

  :PROPERTIES:
  :GENRE:  poem
  :KEYWORDS:
  :CITE-KEY: AP:1130-cs
  :END:


#+BEGIN_VERSE

Krása nadšení
je úsvitem mysli hledajícího.
 Síla nadšení
je polednem srdce hledajícího.
 Mír nadšení
je nocí života hledajícího.

#+END_VERSE


* 1131

  :PROPERTIES:
  :GENRE:  poem
  :KEYWORDS:
  :CITE-KEY: AP:1131-cs
  :END:


#+BEGIN_VERSE

Jsi dobrý,
chceš však být lepší.
Můžeš být lepší
pouze tím, že budeš mít srdce vděčnosti.

Jsi lepší,
ty však chceš být nejlepší.
Můžeš být nejlepší
pouze tím, že se staneš životem odevzdání.

#+END_VERSE


* 1132

  :PROPERTIES:
  :GENRE:  poem
  :KEYWORDS:
  :CITE-KEY: AP:1132-cs
  :END:


#+BEGIN_VERSE

Jsi krásný
 pouze když chválíš
Boha Stvoření.

Jsi silný
 pouze když chválíš
Boha Projevení.

Jsi plodný
 pouze když chválíš
Boha Osvobození.

#+END_VERSE


* 1133

  :PROPERTIES:
  :GENRE:  poem
  :KEYWORDS:
  :CITE-KEY: AP:1133-cs
  :END:


#+BEGIN_VERSE

V mém případě
má svoboda nestojí za nic,
nedokážu-li milovat svého Pána Nejvyššího
jen Jeho vlastním Způsobem.

#+END_VERSE


* 1134

  :PROPERTIES:
  :GENRE:  poem
  :KEYWORDS:
  :CITE-KEY: AP:1134-cs
  :END:


#+BEGIN_VERSE

Můj Pane Nejvyšší,
naučil jsem se,
jak milovat pouze Tebe,
dokonce i když mne Ty nemiluješ
ani se o mne vůbec nestaráš.

#+END_VERSE


* 1135

  :PROPERTIES:
  :GENRE:  poem
  :KEYWORDS:
  :CITE-KEY: AP:1135-cs
  :END:


#+BEGIN_VERSE

Co si přeješ?
Přeji si svůj zvířecí život,
abych si nárokoval Boha Odpuštění.

Co si přeješ?
Přeji si svůj lidský život,
abych si nárokoval Boha Soucit.

Co si přeješ?
Přeji si svůj božský život,
abych si nárokoval Boha Uspokojení. 

#+END_VERSE


* 1136

  :PROPERTIES:
  :GENRE:  poem
  :KEYWORDS:
  :CITE-KEY: AP:1136-cs
  :END:


#+BEGIN_VERSE

Vědomí si sebe sama a sebedávání
jsou dva nejvyšší dary.
Tyto dva dary
jsou vždy i vlastní Boha získávající odměnou.

#+END_VERSE


* 1137

  :PROPERTIES:
  :GENRE:  poem
  :KEYWORDS:
  :CITE-KEY: AP:1137-cs
  :END:


#+BEGIN_VERSE

Konečně se mi podařilo
 zkrotit svou mysl,
aby chtěla Boha, pouze Boha.

Konečně se mi podařilo
 vycvičit své srdce,
aby žilo pro Boha, pouze pro Boha.

#+END_VERSE


* 1138

  :PROPERTIES:
  :GENRE:  poem
  :KEYWORDS:
  :CITE-KEY: AP:1138-cs
  :END:


#+BEGIN_VERSE

Má rád svůj vnitřní život.
 Proto je krásný.
Vládne svému vnějšímu životu.
 Proto je plodný.

#+END_VERSE


* 1139

  :PROPERTIES:
  :GENRE:  poem
  :KEYWORDS:
  :CITE-KEY: AP:1139-cs
  :END:


#+BEGIN_VERSE

Jestliže si dokážeš představit svou budoucnost,
 jsi velký.

Jestliže dokážeš vybudovat svou budoucnost,
 jsi dobrý.

Jestliže dokážeš odevzdat svou budoucnost Bohu,
aby ji využil Svým vlastním Způsobem,
 jsi dokonalý.

#+END_VERSE


* 1140

  :PROPERTIES:
  :GENRE:  poem
  :KEYWORDS:
  :CITE-KEY: AP:1140-cs
  :END:


#+BEGIN_VERSE

Myslel si, že jeho realizace Boha
 je jednoduchý úkol.
Proto se stal snadným.

Myslel si, že jeho realizace Boha
 je obtížný úkol.
Proto se stal nejobtížnějším.

#+END_VERSE


* 1141

  :PROPERTIES:
  :GENRE:  poem
  :KEYWORDS:
  :CITE-KEY: AP:1141-cs
  :END:


#+BEGIN_VERSE

Zvířecí život potřebuje instrukce
 od svého učitele.

Lidský život potřebuje opravu
 od svého vychovatele.

Božský život potřebuje
dokonalost a uspokojení
 od svého Milovníka: Boha.

#+END_VERSE


* 1142

  :PROPERTIES:
  :GENRE:  poem
  :KEYWORDS:
  :CITE-KEY: AP:1142-cs
  :END:


#+BEGIN_VERSE

Můžeš se domnívat, že tvá mysl
je architektem
plánu pokroku tvého života,
to však není pravda.
Boží Soucit je architektem
ne jen plánu pokroku tvého života,
ale i hry pokroku tvého života.

#+END_VERSE


* 1143

  :PROPERTIES:
  :GENRE:  poem
  :KEYWORDS:
  :CITE-KEY: AP:1143-cs
  :END:


#+BEGIN_VERSE

Život odevzdání se
božskosti soucitu tvého Mistra
je ten naprosto nejbezpečnější způsob
dosažení skutečnosti
tvé vědomé a bezesné jednoty
 s Bohem.

#+END_VERSE


* 1144

  :PROPERTIES:
  :GENRE:  poem
  :KEYWORDS:
  :CITE-KEY: AP:1144-cs
  :END:


#+BEGIN_VERSE

Když cítíš
svou lásku k tvému Pánu Nejvyššímu
 uvnitř Jeho Srdce,
vzdáváš se svého starého života,
 který byl ve všem nebožský.
Když cítíš
Lásku Tvého Vnitřního Pilota k tobě
 uvnitř svého srdce,
spatřuješ úsvit nového života
 na obzoru svého srdce.

#+END_VERSE


* 1145

  :PROPERTIES:
  :GENRE:  poem
  :KEYWORDS:
  :CITE-KEY: AP:1145-cs
  :END:


#+BEGIN_VERSE

Každý neúspěch beru jako příležitost
ke zvýšení své odevzdanosti
 a zničení svého života frustrace.
Každý úspěch beru jako příležitost
k vynesení do popředí svého srdce vděčnosti
 a totálnímu zničení mého egem naplněného života.

#+END_VERSE


* 1146

  :PROPERTIES:
  :GENRE:  poem
  :KEYWORDS:
  :CITE-KEY: AP:1146-cs
  :END:


#+BEGIN_VERSE

Tvá chytrá, záludná mysl
tě den co den mučí.
Když potřebuješ odpočinek
říká ti, že jsi letargický,
 zbaven světla energie,
a když odpočinek nepotřebuješ
úmyslně chce, aby ses těšil
 škodlivému letargickému potěšení tím,
že ti poví, že potřebuješ více odpočinku. 

#+END_VERSE


* 1147

  :PROPERTIES:
  :GENRE:  poem
  :KEYWORDS:
  :CITE-KEY: AP:1147-cs
  :END:


#+BEGIN_VERSE

Dáš-li svému Milovanému Nejvyššímu
to co máš a čím jsi,
 louží plnou frustrace,
potom se můžeš stát
tím, co On má a čím Je:
 Oceánem plným Uspokojení.

#+END_VERSE


* 1148

  :PROPERTIES:
  :GENRE:  poem
  :KEYWORDS:
  :CITE-KEY: AP:1148-cs
  :END:


#+BEGIN_VERSE

Můj jediný přítel:
spokojenost mého života tužeb.
Jediný přítel Boha:
dokonalost mého pláče aspirace.

#+END_VERSE


* 1149

  :PROPERTIES:
  :GENRE:  poem
  :KEYWORDS:
  :CITE-KEY: AP:1149-cs
  :END:


#+BEGIN_VERSE

Božské síly jsou vždy připraveny
 jednat v tobě a skrze tebe.
Je to na tobě, abys je přijal
 Božským Způsobem.
Pokud je nepřijmeš,
 nebude pak rozdílu
mezi mučivým utrpením tvého srdce
a utrpením neaspirující lidské bytosti
 uvězněné touhami.

#+END_VERSE


* 1150

  :PROPERTIES:
  :GENRE:  poem
  :KEYWORDS:
  :CITE-KEY: AP:1150-cs
  :END:


#+BEGIN_VERSE

Neočekávej to,
co je nad tvé síly přijmout.
 Neočekávej to,
co je nad tvé síly dosáhnout.
Jinak se přihodí vážná havárie
mezi tvým autem očekávání
 a tvým vlakem skutečnosti.

#+END_VERSE


* 1151

  :PROPERTIES:
  :GENRE:  poem
  :KEYWORDS:
  :CITE-KEY: AP:1151-cs
  :END:


#+BEGIN_VERSE

Dovolíš-li své hře na upřímnost,
 aby pokračovala a pokračovala -- 
znovu a znovu přiznávaje
a poté opakuje ty samé chyby
bez jakéhokoli ohně odhodlání,
který by spálil život tvého neupřímného bytí -- 
pak tvůj pokrok na
 cestě k realizaci Boha
 bude pomalejší než nejpomalejší.

#+END_VERSE


* 1152

  :PROPERTIES:
  :GENRE:  poem
  :KEYWORDS:
  :CITE-KEY: AP:1152-cs
  :END:


#+BEGIN_VERSE

Odevzdání znamená krásu jednoty.
Silou svého odevzdání
se staneš
Skutečností Plnosti Jednoty
 tvého Pána Nejvyššího.

#+END_VERSE


* 1153

  :PROPERTIES:
  :GENRE:  poem
  :KEYWORDS:
  :CITE-KEY: AP:1153-cs
  :END:


#+BEGIN_VERSE

Existuje jedna božská kvalita,
která nás může nejrychleji zavést
 k našemu stále se překonávajícímu Cíli,
a tou je naše bezpodmínečné odevzdání
Vševědoucí a Všemocné Vůli
 našeho Vnitřního Pilota.

#+END_VERSE


* 1154

  :PROPERTIES:
  :GENRE:  poem
  :KEYWORDS:
  :CITE-KEY: AP:1154-cs
  :END:


#+BEGIN_VERSE

Až budu schopen odevzdat 
svému Věčně Milovanému Nejvyššímu
to, co mám a čím jsem,
stanu se neoddělitelně jedním
s Blažeností Jeho Nekonečna.

#+END_VERSE


* 1155

  :PROPERTIES:
  :GENRE:  poem
  :KEYWORDS:
  :CITE-KEY: AP:1155-cs
  :END:


#+BEGIN_VERSE

Až se odevzdáš svému Vnitřnímu Pilotovi,
zvýšíš a znásobíš sílu
 své blaženosti jednoty
a blaženost jednoty samotná se rozšíří,
aby se stala rozlehlostí
 vesmír naplňující Blaženosti.

#+END_VERSE


* 1156

  :PROPERTIES:
  :GENRE:  poem
  :KEYWORDS:
  :CITE-KEY: AP:1156-cs
  :END:


#+BEGIN_VERSE

Pokud se zítra stanu lepším člověkem,
musím tento můj lepší život nabídnout Bohu.
Pokud se následujícího dne stanu opět horším,
musím i tento život vesele nabídnout Bohu.
Tímto způsobem mohu každý den
pokročit o krůček vpřed
směrem ke své nejvyšší
blaženosti dokonalé jednoty
 s mým Milovaným Nejvyšším.

#+END_VERSE


* 1157

  :PROPERTIES:
  :GENRE:  poem
  :KEYWORDS:
  :CITE-KEY: AP:1157-cs
  :END:


#+BEGIN_VERSE

Jeden den můžeš být duchovně chromý
a příští den jsi tím nejrychlejším sprinterem.
Opravdové odevzdání znamená nabízet
jak svou pomalost, tak i svou rychlost,
cokoli máš a čímkoli jsi,
Absolutnímu Nejvyššímu tvého života
 a nikomu jinému.

#+END_VERSE


* 1158

  :PROPERTIES:
  :GENRE:  poem
  :KEYWORDS:
  :CITE-KEY: AP:1158-cs
  :END:


#+BEGIN_VERSE

Vnitřně vyšli dobrou vůli své duše
každému a do všech míst 
Božího Stvoření.
Tvá dobrá vůle se bude zaručeně
ozývat a znovu vracet
 všude v každém srdci,
a bude přijata -
samozřejmě, podle vnímavosti světa.

#+END_VERSE


* 1159

  :PROPERTIES:
  :GENRE:  poem
  :KEYWORDS:
  :CITE-KEY: AP:1159-cs
  :END:


#+BEGIN_VERSE

Můj Pane, nevím
a nechci vědět,
 jaká je Tvá Vůle.
Neboť, budu-li znát Tvou Vůli,
může moje mysl vytvořit pouze
 zmatek a vzpouru
a přiměje mě cítit,
že nečiním správnou věc tím,
 že jsem Ti poslušný.

#+END_VERSE


* 1160

  :PROPERTIES:
  :GENRE:  poem
  :KEYWORDS:
  :CITE-KEY: AP:1160-cs
  :END:


#+BEGIN_VERSE

Můj Pane Nejvyšší,
nemusíš mi říkat,
jaká je Tvá Vůle
anebo jaké jsou Tvé Záměry.
Pouze mi dovol radostně
se k Tobě modlit
pro naplnění
Tvé Absolutní Vůle Nejvyšší.

#+END_VERSE


* 1161

  :PROPERTIES:
  :GENRE:  poem
  :KEYWORDS:
  :CITE-KEY: AP:1161-cs
  :END:


#+BEGIN_VERSE

Má mysl se vždy ráda
 staví na několik stran.
Mé srdce se vždy staví
 pouze na jednu stranu, na stranu Mého Pána.
Jednoho dne přinutím svou mysl,
 aby jednala jako mé srdce.
Ó můj Milovaný Nejvyšší,
 v hlubinách mého srdce cítím,
že se tento den nezadržitelně blíží.

#+END_VERSE


* 1162

  :PROPERTIES:
  :GENRE:  poem
  :KEYWORDS:
  :CITE-KEY: AP:1162-cs
  :END:


#+BEGIN_VERSE

Buď opatrný!
Pokud dovolíš svému vitálnu,
aby znečistilo tvé srdce,
pak nádoba tvého ubohého srdce,
stejně jako tvá mysl,
bude naplněna jedem pochybnosti.

#+END_VERSE


* 1163

  :PROPERTIES:
  :GENRE:  poem
  :KEYWORDS:
  :CITE-KEY: AP:1163-cs
  :END:


#+BEGIN_VERSE

Vidíš-li přicházet svého nepřítele,
můžeš zavřít dveře a okna
svého života,
 abys jej nenechal vstoupit.
Avšak je-li již pohodlně usídlen
 uvnitř tvého srdce,
není to snadný úkol
chytit jej a vyhodit ven.
Proto buď nesmírně opatrný
 na svého nepřítele uvnitř.

#+END_VERSE


* 1164

  :PROPERTIES:
  :GENRE:  poem
  :KEYWORDS:
  :CITE-KEY: AP:1164-cs
  :END:


#+BEGIN_VERSE

Moje lidská mysl mi říká,
že jsi letargický,
 protože vstávám mnohem dříve než ty.
Moje božské srdce mi říká,
že jsi velmi těžce pracoval,
proto tebou vybraná hodina
 je ten pravý čas, kdy máš vstát.

#+END_VERSE


* 1165

  :PROPERTIES:
  :GENRE:  poem
  :KEYWORDS:
  :CITE-KEY: AP:1165-cs
  :END:


#+BEGIN_VERSE

Pokaždé, když učinil pokrok,
prohlásil svůj předchozí standard
 „výšinou letargie“,
protože tuto výšinu
 zdaleka překonal.

#+END_VERSE


* 1166

  :PROPERTIES:
  :GENRE:  poem
  :KEYWORDS:
  :CITE-KEY: AP:1166-cs
  :END:


#+BEGIN_VERSE

Rychlost a dynamismus se k sobě hodí.
Jestliže dokážeš přesvědčit svou mysl,
že běžíš velmi rychle,
pak, nehledě na to jaká je tvá současná rychlost,
čistý dynamismus
 tebou představovaného jelena
do tebe rozhodně vstoupí.

#+END_VERSE


* 1167

  :PROPERTIES:
  :GENRE:  poem
  :KEYWORDS:
  :CITE-KEY: AP:1167-cs
  :END:


#+BEGIN_VERSE

Do tvé mysli vstoupila myšlenka:
 „Jsem velmi špatný, nečistý, nebožský!“
Okamžitě ji musíš nahradit
 jinou myšlenkou:
 „Jsem dítětem Boha,
jak tedy mohu být nečistý a nebožský?
 Naprostý nesmysl!“ 

#+END_VERSE


* 1168

  :PROPERTIES:
  :GENRE:  poem
  :KEYWORDS:
  :CITE-KEY: AP:1168-cs
  :END:


#+BEGIN_VERSE

Jak porazit nebožské síly
 uvnitř místnosti tvého srdce?
Buď použij vnitřní sílu k tomu,
 abys je prudce vystrčil ven,
anebo snes světlo se Shora
 abys je mocně vytáhnul ven.

#+END_VERSE


* 1169

  :PROPERTIES:
  :GENRE:  poem
  :KEYWORDS:
  :CITE-KEY: AP:1169-cs
  :END:


#+BEGIN_VERSE

Když na tebe zaútočí nepřátelské síly,
 nic si s nimi nezačínej.
Vytvoř svět lhostejnosti
 uvnitř a kolem sebe.
Jejich vlastní pýcha je přinutí
 opustit tě.

#+END_VERSE


* 1170

  :PROPERTIES:
  :GENRE:  poem
  :KEYWORDS:
  :CITE-KEY: AP:1170-cs
  :END:


#+BEGIN_VERSE

Včera
byla stříbrná rada mého Mistra
 pro mne tato:
Miluj vše v Bohu.

Dnes 
je zlatá rada mého Mistra
 pro mne tato:
Služ všemu v Bohu.

Zítra
bude diamantová rada mého Mistra
 pro mne tato:
Staň se jedním se vším v Bohu.

#+END_VERSE


* 1171

  :PROPERTIES:
  :GENRE:  poem
  :KEYWORDS:
  :CITE-KEY: AP:1171-cs
  :END:


#+BEGIN_VERSE

Tvoje vitálno kráčelo
dlouho po cestě frustrace.
Nyní je zcela vyčerpané.

Tvá mysl kráčela
dlouho po cestě dohadů.
Nyní je naprosto vyčerpaná.

Tvoje srdce kráčelo
dlouho po cestě Osvícení,
přesto nejeví žádné známky vyčerpání.

Tvá duše kráčí
po Věčné Cestě Uspokojení v Osvobození
již od pradávna,
a přece se nikdy nevyčerpá.

#+END_VERSE


* 1172

  :PROPERTIES:
  :GENRE:  poem
  :KEYWORDS:
  :CITE-KEY: AP:1172-cs
  :END:


#+BEGIN_VERSE

Ó k nebesům vzhlížející oči
čistotou zaplavené krásy,
já vím, já vím,
nebudete spokojené
dokud nedosáhnete
Osvoboditelových Osvobozujících Nohou.

#+END_VERSE


* 1173

  :PROPERTIES:
  :GENRE:  poem
  :KEYWORDS:
  :CITE-KEY: AP:1173-cs
  :END:


#+BEGIN_VERSE

Říkáš mi, že jsi vyzkoušel
tradiční přístup, jak realizovat Boha.
Žel Bohu, tvůj přístup přísnosti
ani tvůj přístup oběti
neosvobodily tvůj pozemský život.
V takovém případě ti radím, 
abys vyzkoušel dlouho ztracený 
obvyklý přístup uvnitř tvého srdce.
Vskutku, je jím přístup
květiny odevzdání tvého života.

#+END_VERSE


* 1174

  :PROPERTIES:
  :GENRE:  poem
  :KEYWORDS:
  :CITE-KEY: AP:1174-cs
  :END:


#+BEGIN_VERSE

Poněvadž byl tvůj život vystavěn
 na Soucitu Boha,
nemusí tvá mysl žít
 z jedu pochybnosti.

#+END_VERSE


* 1175

  :PROPERTIES:
  :GENRE:  poem
  :KEYWORDS:
  :CITE-KEY: AP:1175-cs
  :END:


#+BEGIN_VERSE

Život byl dokonalý tehdy
když jsem oduševněle šeptal:
„Jsem jedině pro mého Milovaného Nejvyššího.“
Život je naprosto nedokonalý nyní,
neboť jsem směle prohlásil:
„Bůh je a musí být jen pro mne,
neboť já jsem zdaleka předčil ostatní.“

#+END_VERSE


* 1176

  :PROPERTIES:
  :GENRE:  poem
  :KEYWORDS:
  :CITE-KEY: AP:1176-cs
  :END:


#+BEGIN_VERSE

Když se modlím k mému Pánu Nejvyššímu,
říkám: 
„Můj Pane, prosím, ponechej mé srdce
 v Síti Svého Soucitu.“
Když medituji na mého Milovaného Nejvyššího,
říkám: 
„Můj Pane, učiň mé srdce
 a celou mou bytost
 Sítí Tvého Soucitu.“

#+END_VERSE


* 1177

  :PROPERTIES:
  :GENRE:  poem
  :KEYWORDS:
  :CITE-KEY: AP:1177-cs
  :END:


#+BEGIN_VERSE

Svět si myslí,
že s mou myslí je něco
vážně v nepořádku,
jelikož má mysl zapomněla,
 jak přemýšlet.
Můj Pán Nejvyšší mi říká,
 že se má mysl stala
bezmeznou radostí dokonalé vnímavosti.

#+END_VERSE


* 1178

  :PROPERTIES:
  :GENRE:  poem
  :KEYWORDS:
  :CITE-KEY: AP:1178-cs
  :END:


#+BEGIN_VERSE

Pravda, Bůh nikoho neopomíjí.
Proto si všímá
 i malomyslných lidských bytostí.
Je ale rovněž pravdou,
že nikdy nezamýšlí použít je k tomu,
 aby Mu jakkoli sloužily.

#+END_VERSE


* 1179

  :PROPERTIES:
  :GENRE:  poem
  :KEYWORDS:
  :CITE-KEY: AP:1179-cs
  :END:


#+BEGIN_VERSE

Když pochybující mysl
obviňuje srdce z nejistoty,
milující srdce neobviňuje na oplátku
mysl z nečistoty.
Když mysl obviňuje srdce,
okamžitě vytváří skvrnu
na kráse srdce.
Když srdce neobviňuje mysl,
okamžitě vytváří pro mysl
zlatou příležitost k sebepřekonání.

#+END_VERSE


* 1180

  :PROPERTIES:
  :GENRE:  poem
  :KEYWORDS:
  :CITE-KEY: AP:1180-cs
  :END:


#+BEGIN_VERSE

Když jsi nesmírně oduševnělý,
Bůh tě vidí jako krásnou růži.
Když ani trochu neaspiruješ,
 co Bůh vidí?
Pouze několik trnů.
Bůh si vysoce cení růže,
jak si ale má cenit trnů?

#+END_VERSE


* 1181

  :PROPERTIES:
  :GENRE:  poem
  :KEYWORDS:
  :CITE-KEY: AP:1181-cs
  :END:


#+BEGIN_VERSE

Pokus se dosáhnout své nejvyšší výšky  
v pouhém okamžiku.
Tvá nejvyšší výška nemusí být
 nejvyšší Výškou tvého Pána,
ale pouhá skutečnost, že dokážeš
rychle pozvednout své vědomí
 Mu dává ohromnou Radost
a nesmírné Uspokojení.

#+END_VERSE


* 1182

  :PROPERTIES:
  :GENRE:  poem
  :KEYWORDS:
  :CITE-KEY: AP:1182-cs
  :END:


#+BEGIN_VERSE

Pokud se ve své meditaci
zoufale pokoušíš
 dosáhnout vrcholu dokonalosti,
avšak bezúspěšně,
 nevzdávej se.
Tak jako ten, kdo skáče do dálky,
odpočívá mezi každým pokusem,
 počkej a zkus to znova.
Kdo ví, svůj další pokus
můžeš provést neobyčejně zdařile.

#+END_VERSE


* 1183

  :PROPERTIES:
  :GENRE:  poem
  :KEYWORDS:
  :CITE-KEY: AP:1183-cs
  :END:


#+BEGIN_VERSE

Je mnoho těch, kteří se nechtějí pokusit
 uspět v duchovním životě.
Ty však musíš být hrdinným bojovníkem,
který se bude pokoušet znovu a znovu,
 dokud vítězství úspěchu není získáno.

#+END_VERSE


* 1184

  :PROPERTIES:
  :GENRE:  poem
  :KEYWORDS:
  :CITE-KEY: AP:1184-cs
  :END:


#+BEGIN_VERSE

Vždy měl důležitější věci na práci,
 než aby věnoval pozornost
svému duchovnímu životu.
Vskutku, dokonce i po trošce meditace
 se obával duchovního předávkování.

#+END_VERSE


* 1185

  :PROPERTIES:
  :GENRE:  poem
  :KEYWORDS:
  :CITE-KEY: AP:1185-cs
  :END:


#+BEGIN_VERSE

Můžeš provádět tu nejhorší možnou meditaci,
pokud se ale upřímně snažíš,
Bůh tě jednoho dne zasype
 Svými štědrými Požehnáními
a ty budeš schopen meditovat
 převelice dobře.

#+END_VERSE


* 1186

  :PROPERTIES:
  :GENRE:  poem
  :KEYWORDS:
  :CITE-KEY: AP:1186-cs
  :END:


#+BEGIN_VERSE

Každý opravdový hledající pravdy
potřebuje jen jediné:
bezesný vnitřní hlad
po nekonečném Míru,
 Světle a Blaženosti.

#+END_VERSE


* 1187

  :PROPERTIES:
  :GENRE:  poem
  :KEYWORDS:
  :CITE-KEY: AP:1187-cs
  :END:


#+BEGIN_VERSE

Vidíš-li, že jsi napaden 
nebožskými myšlenkami,
či pokud spánek vstoupil
 do celé tvé bytosti,
pak neklam sám sebe přesvědčením,
 že právě provádíš svou nejlepší meditaci.

#+END_VERSE


* 1188

  :PROPERTIES:
  :GENRE:  poem
  :KEYWORDS:
  :CITE-KEY: AP:1188-cs
  :END:


#+BEGIN_VERSE

Jsi vskutku hlupák,
pokud si myslíš, že jsi prošel
 svou vnitřní zkouškou
podle svého vlastního standardu
 a že pro tebe
již aspirace není nutností.

#+END_VERSE


* 1189

  :PROPERTIES:
  :GENRE:  poem
  :KEYWORDS:
  :CITE-KEY: AP:1189-cs
  :END:


#+BEGIN_VERSE

Tvůj Vnitřní Pilot je jediným soudcem,
kdo ti může říct, zda jsi úspěšně prošel
svou duchovní zkouškou.
Je na tobě, abys měl víru
V Jeho neomylné Prohlášení.

#+END_VERSE


* 1190

  :PROPERTIES:
  :GENRE:  poem
  :KEYWORDS:
  :CITE-KEY: AP:1190-cs
  :END:


#+BEGIN_VERSE

Silou tvého upřímného cvičení
jednou přijde doba,
kdykoliv a kdekoliv -- 
dokonce i ve shonu a spěchu života --
kdy budeš schopen vstoupit
do své nejvyšší meditace
na svůj výslovný příkaz.
Pak budeš skutečným hrdinným bojovníkem
Svého Milovaného Nejvyššího.

#+END_VERSE


* 1191

  :PROPERTIES:
  :GENRE:  poem
  :KEYWORDS:
  :CITE-KEY: AP:1191-cs
  :END:


#+BEGIN_VERSE

Můj Milovaný Nejvyšší mi říká
že není ničeho,
co bych pro Něj nakonec
 nevykonal,
a že není ničeho,
co by On pro mne bezespánku
 nevykonal.

#+END_VERSE


* 1192

  :PROPERTIES:
  :GENRE:  poem
  :KEYWORDS:
  :CITE-KEY: AP:1192-cs
  :END:


#+BEGIN_VERSE

Tak jako Nejvyšší
 učinil tvého Mistra
svým nanejvýš vybraným nástrojem,
tak i ve Svou vyvolenou Hodinu
 učiní Nejvyšší tebe
Svým nanejvýš vybraným nástrojem.
Jen buď poslušný, buď trpělivý,
 uvnitř i vně.

#+END_VERSE


* 1193

  :PROPERTIES:
  :GENRE:  poem
  :KEYWORDS:
  :CITE-KEY: AP:1193-cs
  :END:


#+BEGIN_VERSE

Tvůj Milovaný nejvyšší
před tebou nestojí
s železným prutem,
připravený uhodit tě
v okamžiku, kdy provedeš nějakou chybu.
Zdaleka ne!
Skrze tvé světlo poslušnosti
si jednoho dne uvědomíš
Jeho Blaženost Jednoty s tebou.

#+END_VERSE


* 1194

  :PROPERTIES:
  :GENRE:  poem
  :KEYWORDS:
  :CITE-KEY: AP:1194-cs
  :END:


#+BEGIN_VERSE

Ubohý Bůh může spočítat
na Prstech Svých Rukou
velmi, velmi málo těch,
kteří jsou Mu bezpodmínečně poslušní,
jak ve svých vnitřních životech aspirace,
tak i ve svých vnějších životech zasvěcení.

#+END_VERSE


* 1195

  :PROPERTIES:
  :GENRE:  poem
  :KEYWORDS:
  :CITE-KEY: AP:1195-cs
  :END:


#+BEGIN_VERSE

Dokážeš-li dnes naplnit
svého Pána Nejvyššího
vesele, oddaně a dušeplně,
tehdy zaručeně přijde doba,
kdy Jej budeš těšit
bezvýhradně a bezpodmínečně.

#+END_VERSE


* 1196

  :PROPERTIES:
  :GENRE:  poem
  :KEYWORDS:
  :CITE-KEY: AP:1196-cs
  :END:


#+BEGIN_VERSE

Pokrok pochází z poslušnosti.
Poslušnost pochází z víry.
Pokud máš víru v Boha
a víru v sám sebe,
pak automaticky rozvineš
sílu poslušnosti.
Posloucháš-li Boha,
pak v každém okamžiku
učiníš pokrok
daleko, daleko za
dolet své představivosti.

#+END_VERSE


* 1197

  :PROPERTIES:
  :GENRE:  poem
  :KEYWORDS:
  :CITE-KEY: AP:1197-cs
  :END:


#+BEGIN_VERSE

Nemysli na zuřivého tygra,
kterého nyní ztělesňuje tvůj život nevědomosti,
ale na krásného bílého beránka
nebo hbitého jelena,
jímž se tvůj život aspirace
doufá stát.



#+END_VERSE


* 1198

  :PROPERTIES:
  :GENRE:  poem
  :KEYWORDS:
  :CITE-KEY: AP:1198-cs
  :END:


#+BEGIN_VERSE

Jsem drobounkou kapičkou
uvnitř nekonečného oceánu světla.
Musím se jen pomalu a neustále rozpínat,
abych se stal oceánem samotným
a pak budu nepochybně schopen
považovat celý oceán
za svůj vlastní, zcela vlastní.

#+END_VERSE


* 1199

  :PROPERTIES:
  :GENRE:  poem
  :KEYWORDS:
  :CITE-KEY: AP:1199-cs
  :END:


#+BEGIN_VERSE

Pokud jen může mé srdce dušeplně plakat
pro realizaci Boha,
nebude mi ani zdaleka vadit,
dokonce když Bůh s rozmyslem pozdrží
Svou zvolenou Hodinu.

#+END_VERSE


* 1200

  :PROPERTIES:
  :GENRE:  poem
  :KEYWORDS:
  :CITE-KEY: AP:1200-cs
  :END:


#+BEGIN_VERSE

Ó můj Vnitřní Pilote,
já jsem nevykonal nic.
Jsi to Ty, kdo vše vykonal
ve mně a skrze mne.
Kéž se nyní mohu stát jedinou věcí
pro zbytek svého života:
srdcem plným vděku uvnitř i vně. 

#+END_VERSE


#+SETUPFILE: ~/.emacs.d/org-templates/level-0.org

# Local Variables:
# mode: org
# coding: unix
# End:


